<!DOCTYPE html>
<html class="client-nojs vector-feature-language-in-header-enabled vector-feature-language-in-main-page-header-disabled vector-feature-page-tools-pinned-disabled vector-feature-toc-pinned-clientpref-1 vector-feature-main-menu-pinned-disabled vector-feature-limited-width-clientpref-1 vector-feature-limited-width-content-disabled vector-feature-custom-font-size-clientpref-1 vector-feature-appearance-pinned-clientpref-1 vector-feature-night-mode-enabled skin-theme-clientpref-day vector-sticky-header-enabled vector-toc-available"
      dir="rtl" lang="he">
<head>
<meta charset="UTF-8">
</head>
<body class="skin--responsive skin-vector skin-vector-search-vue mediawiki rtl sitedir-rtl mw-hide-empty-elt ns-0 ns-subject mw-editable page-בא_ח_שנה_שנייה_פרשת_ראה rootpage-בא_ח_שנה_שנייה_פרשת_ראה skin-vector-2022 action-view">
<div aria-live="polite" class="mw-aria-live-region" id="mw-aria-live-region"></div>
<div class="vector-header-container">

</div>


<div class="vector-column-start">
    <div class="vector-main-menu-container">
        <div id="mw-navigation">
            <nav aria-label="אתר" class="vector-main-menu-landmark" id="mw-panel">
                <div class="vector-pinned-container" id="vector-main-menu-pinned-container">

                </div>
            </nav>
        </div>
    </div>
</div>


<div class="mw-content-container">
    <main class="mw-body" id="content">
        <header class="mw-body-header vector-page-titlebar no-font-mode-scale">
            <nav aria-label="תוכן עניינים" class="vector-toc-landmark">


            </nav>
            <h1 class="firstHeading mw-first-heading" id="firstHeading"><span
                    class="mw-page-title-main">בא"ח שנה שנייה פרשת ראה</span></h1>


        </header>
    </main>
</div>


<div aria-labelledby="firstHeading" class="vector-body" data-mw-ve-target-container
     id="bodyContent">

    <div id="contentSub">
        <div id="mw-content-subtitle"></div>
    </div>


    <div class="mw-body-content" id="mw-content-text">
        <div class="mw-fr-revision-details-dialog" id="mw-fr-revision-details"
             style="display:none;">
            <div tabindex="0"></div>
            <div class="cdx-dialog cdx-dialog--horizontal-actions">
                <header class="cdx-dialog__header cdx-dialog__header--default">
                    <div class="cdx-dialog__header__title-group"><h2
                            class="cdx-dialog__header__title">מצב גרסת הדף</h2>
                        <p class="cdx-dialog__header__subtitle">הדף הזה לא נבדק</p></div>
                    <button aria-label="סגירה"
                            class="cdx-button cdx-button--action-default cdx-button--weight-quiet&#10;&#9;&#9;&#9;&#9;&#9;&#9;&#9;cdx-button--size-medium cdx-button--icon-only cdx-dialog__header__close-button"
                            onclick="document.getElementById(&quot;mw-fr-revision-details&quot;).style.display = &quot;none&quot;;"
                            type="submit"><span
                            class="cdx-icon cdx-icon--medium&#10;&#9;&#9;&#9;&#9;&#9;&#9;&#9;cdx-fr-css-icon--close"></span>
                    </button>
                </header>
                <div class="cdx-dialog__body"></div>
            </div>
            <div tabindex="0"></div>
        </div>
        <div class="mw-content-rtl mw-parser-output" dir="rtl" lang="he">

<p><b>הלכות שנה שניה - פרשת ראה - הלכות נדרים ושבועות</b>
</p>
            <div class="mw-heading mw-heading2"><h2 id="פתיחה"><span id="intro"></span>פתיחה</h2>
            </div>
            <p><span style="font-size:83%;">(<a1
                    href="/wiki/%D7%A7%D7%98%D7%92%D7%95%D7%A8%D7%99%D7%94:%D7%93%D7%91%D7%A8%D7%99%D7%9D_%D7%98%D7%95_%D7%99"
                    title="קטגוריה:דברים טו י">דברים טו&#44; י</a1>)</span>: &quot;<span
                    class="psuq2" style="font-size:108%">נתון תתן לו ואל ירע לבבך בתתך לו כי בגלל הדבר הזה יברכך וכו'</span>&quot;
                נראה לי בס"ד על פי מה שכתב רבותינו ז"ל <span style="font-size:83%;">(<a1
                        class="new"
                        href="/w/index.php?title=%D7%A7%D7%A0%D7%99%D7%9D_%D7%90_%D7%90&amp;action=edit&amp;redlink=1" title="קנים א א (הדף אינו קיים)">קנים א&#44; א</a1>)</span> מה
                בין נדר לנדבה? נדר - "<i>הרי עלי</i>", נדבה - "<i>הרי זה</i>". וידוע דאין הקב"ה חפץ
                אלא בנדבה שאומר "<i>הרי זה</i>" שהוא ניתן במזומן תכף ומיד אבל הנודר שאומר "<i>הרי
                    עלי ליתן כך וכך</i>", אע"פ שמקיים אח"כ, נקרא חוטא. והנה נמצא הנדבה שאומר "הרי
                זה" עושה שתי נתינות בבת אחת בזו אחר זו תכף, כי נותן בפיו שאומר "הרי זה צדקה" ונותן
                בידו לגבאי או לעני תכף. מה שאין כן הנודר נדר בפיו שעה זו ובשעה אחרת נותן בידו שאין
                נתינת היד סמוכה לנתינת הפה. ואמרתי בס"ד לכן הצדקה נקראת "פדיון", כי צרוף "<b>פה</b>"
                עם "<b>יד</b>" יהיה אותיות <b>פדיה</b> או <b>יפדה</b> לרמז עיקר הצדקה הראויה להיות
                בה פדיה לנפש על ידה, שהאדם יפדה נפשו בה צריך שתהיה נתינת היד סמוכה לנתינת הפה שיהיו
                מחוברים יחד שאז יהיה מהם צירוף 'פדיה' או צירוף 'יפדה'.
            </p>
            <p>ובזה יובן <span style="font-size:85%">(שם,)</span> &quot;<span class="psuq2"
                                                                              style="font-size:108%">נתון תתן לו</span>&quot;,
                רוצה לאמר שני נתינות סמוכים זו לזו ומחוברים זה עם זה, והם של הפה ושל היד. <span
                        style="font-size:85%">(שם,)</span> &quot;<span class="psuq2"
                                                                       style="font-size:108%">ולא ירע לבבך בתתך לו</span>&quot;
                באופן זה שאני מצוך כי תאמר: לא די שאתן כספי לאחרים, אתה אומר לי שאדחוק עצמי לתת
                במזומן וכי חוב יש לזה העני עלי, לזה אמר <span style="font-size:85%">(שם,)</span>
                &quot;<span class="psuq2" style="font-size:108%">כי בגלל הדבר <b>הזה</b></span>&quot;
                רוצה לאמר דיבור של "הרי זה" שהוא מתן במזומן <span style="font-size:85%">(שם,)</span>
                &quot;<span class="psuq2" style="font-size:108%">יברכך ה' אלהיך</span>&quot; הוא
                בעצמו בלא אמצעי, מה שאין כן הנותן בתורת נדר שיש בזה נדנוד חטא של נדר שנקרא חוטא לא
                יזכה להתברך מאתו יתברך בלי אמצעי:
</p>
            <div class="mw-heading mw-heading2"><h2 id="הלכות"><span id="halach"></span>הלכות</h2>
            </div>
            <div class="mw-heading mw-heading3"><h3 id="א"><span id=".D7.90"></span>א</h3></div>
<p>עניני הנדרים האחד הם נדרי צדקה או שאר דבר מצוה של לימוד וכיוצא והשני הם נדרי איסור שאוסר על עצמו דברים המותרים כגון שלא יאכל שלא ישן שלא ילך שלא ידבר שלא יהנה וכיוצא בזה שהם נדרים של רשות וכל הנודר ואינו מקיים עובר בלאו ועשה דכתיב איש כי ידור נדר לה' או השבע שבועה לאסור איסר על נפשו לא יחל דברו ככל היוצא מפיו יעשה וכתיב מוצא שפתיך תשמור ועשית לפיכך יזהר האדם שלא ידור שום נדר שלא יבוא למעול בהם. ואמרו חכמים המאחר נדרו שלא קימו ולא התירו, הרי זה פנקסו נפתחת ומדקדקין במעשיו אם הם כדאי להגן:
</p>
            <div class="mw-heading mw-heading3"><h3 id="ב"><span id=".D7.91"></span>ב</h3></div>
<p>הנודר בדבר הרשות אם אפשר להתיר נדרו דהיינו שיש לו פתח להתיר ואינו רוצה להתירו נקרא רשע אבל אם לא מצא פתח להתירו אע"פ שמקיימו נקרא חוטא כל זמן שנדרו עליו במה דברים אמורים בנדרי רשות אבל נדרי מצוה או נדרי צדקה אם כבר נדר אז מצוה לקימם ולא ישאל התרה עליהם אלא מדוחק מכל מקום גם בזה יזהר לכתחילה שלא ידור אלא יעשה המצוה ויתן הצדקה בלי קבלת שום נדר מיהו מותר לידור לכתחילה בדבר צדקה אם כונתו בזה לעשות לאחרים ועיין שיורי ברכה סימן ר"ג אות א'.
</p>
            <div class="mw-heading mw-heading3"><h3 id="ג"><span id=".D7.92"></span>ג</h3></div>
<p>כשהאדם בצרה מותר לידור לכתחילה כדכתיב וידר יעקב נדר לאמר הורה לנו שידרו בעת צרה ויש אומרים שאין לנדר זה התרה כלל אלא צריך לקימו ולענין הלכה יש להתיר לצורך מצוה או בשביל צורך גדול מאד או היכא דידעינן בבירור שאינו יכול לקיים נדרו ועיין חוכמת אדם וכתב הגאון חיד"א ז"ל בשיורי ברכה אף על גב דעתה נהגו רבים לדור לרבי מאיר בעל הנס או לשאר צדיקים כדי שישיגו דבר זה או ריוח זה, מכל מקום טוב ליתן הנדר במזומן מקודם שישיגו הדבר וכתב בשם הרמ"ע ז"ל שיאמר הנודר אלהא דמאיר ענני ויכוין לכונה שכיון רבי מאיר בעל הנס בזה בעת שאמר לשר בית הסהר שיאמר כן וינצל (<a1 href="/wiki/%D7%A2%D7%91%D7%95%D7%93%D7%94_%D7%96%D7%A8%D7%94_%D7%9B_%D7%90" title="עבודה זרה כ א">עבודה זרה דף כ</a1>).
</p>
            <div class="mw-heading mw-heading3"><h3 id="ד"><span id=".D7.93"></span>ד</h3></div>
<p>האומר אשנה הלכה זו או אעשה דבר זה והוא דבר מצוה הרי זה נדר וחייב לקימו ועם כל זה ירגיל לומר על כל דבר מצוה בלי נדר ואפילו מי שהיה זולל וסובא וכיוצא בזה או שדרכו להשתכר ביינו עד שיבא בשכרו לדבר נבלות ושאר כיעור דמצד הדין מצוה לעשות נדרים לאסור היין והשכר עליו דעל זה אמרו רבותינו ז"ל נדרים סייג לפרישות עם כל זה טוב שיתגבר על יצרו לפרוש מיין ושכר בלי נדר:
</p>
            <div class="mw-heading mw-heading3"><h3 id="ה"><span id=".D7.94"></span>ה</h3></div>
<p>לא יאמר אדם אדור ומה בכך כשארצה אלך ואתירנו דמכל מקום הוא נענש על מה שנדר והרי זה דומה לאדם שמפיל עצמו בצואה ורוצה שירחצו אותו וגדולי האחרונים כתבו דראוי לקנוס הנודר באיזה דבר קודם שיתירו לו:
</p>
            <div class="mw-heading mw-heading3"><h3 id="ו"><span id=".D7.95"></span>ו</h3></div>
            <p>הנודר לדור בארץ ישראל בזמן הזה גם כן נקרא נדר מצוה ואין מתירין לו אלא מדחק והוא הדין
                בנודר לעלות לזייאר"ה (ביקור השתטחות על קברי צדיקים) <sup class="reference"
                                                                         id="cite&#95;ref-1">
                    <a1 href="#cite_note-1"><span class="cite-bracket">&#91;</span>1<span
                            class="cite-bracket">&#93;</span></a1>
                </sup> לארץ ישראל תובב"א, נחשב נדר מצוה. והנודר לילך להשתטח על קברי הצדיקים הרי זה
                נדר וצריך לו התרה:
</p>
            <div class="mw-heading mw-heading3"><h3 id="ז"><span id=".D7.96"></span>ז</h3></div>
<p>כתוב בתורה איש כי ידור נדר לה' וכו' לאסור אסר על נפשו למדו רבותינו ז"ל בה דהנדר האמור בתורה הוא כגון שיאמר ככר זה עלי קרבן או כקרבן, ואיסר האמור הוא כגון שאמור ככר זה אסור עלי או יאסר עלי ככר זה והרי זה אסור עליו כדכתיב לאסור אסר על נפשו ואם אמר יאסר ייני או פתי או שאר דברים על כל ישראל הרי זה ספק אם יכול לאסור על אחרים בלשון איסור והוי זה ספיקא דאורייתא, וקימא לן לחומרא. אבל אם אמר קונם או קרבן ככר זה על כל ישראל יש זה איסור מן התורה לכולי עלמא. ועיין חוכמת אדם:
</p>
            <div class="mw-heading mw-heading3"><h3 id="ח"><span id=".D7.97"></span>ח</h3></div>
<p>אם היה לפניו ככר או דבר אחר שאסרו עליו בנדר או באיסור כאמור ואמר על ככר אחר יהיה זה כזה הרי זה נאסר עליו וכן הוא הדין אם היו לפניו ככר וכיוצא שנאסר על אחרים מפני שאסרוהו על עצמן וזה התפיס בו שאמר דבר זה יהיה כזה הרי זה נאסר בכך:
</p>
            <div class="mw-heading mw-heading3"><h3 id="ט"><span id=".D7.98"></span>ט</h3></div>
<p>אם היו מבקשים ממנו לאכול ואמר יהיה בשר חזיר אם אוכל או יהיה דם חזיר אם אוכל הרי זה אסור מדרבנן עד שיתירו לו דמן התורה אין נתפס בנדר אלא עד שיתפיס בדבר הנדור אבל אם התפיס בדבר האסור מצד עצמו בלאו הכי אינו נתפס אלא מדרבנן ומיהו אם אמר ככר זה אסור עלי כבשר חזיר יש אומרים דהוי נדר מדאורייתא שהרי אם לא סיים כבשר חזיר היה אסור מן התורה בודאי מפני שאמר בלשונו אסור ועיין חוכמת אדם:
</p>
            <div class="mw-heading mw-heading3"><h3 id="י"><span id=".D7.99"></span>י</h3></div>
<p>אדם אוסר על עצמו דבר שלא בא, לכשיבוא לעולם. אבל על חבירו אינו יכול לאסור דבר שלא בא לעולם ועיין ש"ך סימן ר"ה סעיף קטן ט"ו: 
</p>
            <div class="mw-heading mw-heading3"><h3 id="יא"><span id=".D7.99.D7.90"></span>יא</h3>
            </div>
<p>אע"ג דאם אמר לחבירו אני נודר שלא אוכל או שאוכל עמך אין זה לשון נדר כלל דלא אסר האכילה על עצמו אלא נדר על גופו שיאכל או לא יאכל ולשון זה הוא שייך בשבוע שיאמר אני נשבע שלא אוכל עמך או שאוכל עמך אבל לשון נדר הוא צריך לאסור החפץ על עצמו מכל מקום כיון דהאידנא מרגלא בפומייהו דאינשי למינדר בהאי לישנא אין להקל ואם אמר כן אסור עד שיתירו לו;
</p>
            <div class="mw-heading mw-heading3"><h3 id="יב"><span id=".D7.99.D7.91"></span>יב</h3>
            </div>
<p>האומר לאשתו תתאסרי עלי הרי זה נאסרת עליו וצריך התרה כשאר נדרים אבל האומר אשתי אסורה עלי אינו כלום ואם אמר מעתה ומעכשיו אסורה עלי הרי זו אסורה וצריך התרה על נדרו וכל שכן אם הוסיף ואמר ואיני רוצה בחברתה דנאסרת וצריך התרה ועיין כנסת הגדולה סימן ר"ה הגהת הטור אות ב':
</p>
            <div class="mw-heading mw-heading3"><h3 id="יג"><span id=".D7.99.D7.92"></span>יג</h3>
            </div>
<p>אין הנדר חל עד שיוציאו בשפתיו ויהיו פיו ולבו שוין לפיכך היה בלבו לידור מפת חיטים והוציא בפיו פת שעורים מותר בשניהם אבל היה בלבו פת חיטים והוציא פת סתם אסור בשל חיטים לבד מפני שפיו אינו מכחיש מה שבלבבו דגם פת חיטים נקרא פת סתם:
</p>
            <div class="mw-heading mw-heading3"><h3 id="יד"><span id=".D7.99.D7.93"></span>יד</h3>
            </div>
<p>נדר או שבועה שלא הוציאם בפיו אלא הם כתובים בשטר הודאה וחתם בשטר - אין בהם ממש ויש מחמירין בזה ונכון לחוש לדבריהם ועיין כנסת הגדולה סימן ר"י הגהת הטור אות ו':
</p>
            <div class="mw-heading mw-heading3"><h3 id="טו"><span id=".D7.98.D7.95"></span>טו</h3>
            </div>
<p>הנודר או נשבע בחלום אינו כלום דאין כאן לא פה ולא לב ויש אומרים דצריך התרה ואדרבא כיון דמן השמים הדירוהו לא סגי בהתרה בשלשה אלא בעי התרה בעשרה בני אדם דידעי למקרי וצריך לחוש לדבריהם להתיר בעשרה דידעי למקרי ורק אם לא נמצא לו עשרה אלו בנקל לא מטרחינן ליה ויתירו לו בשלשה כשאר נדר וצריך שיתירו לו בחרטה כאלו נדר בהקיץ ואפילו אם ראה שנדר או נשבע בחלום וראה נמי בחלום שהתירו לו גם זה צריך שיתירו לו בהקיץ וכן אשה שנדרה בחלום צריכה התרה בעשרה כמו האיש ואין הבעל יכול להפר לה אפילו שהוא נדר מדברים דמהני בה הפרה אלא צריכה התרה בעשרה ואפילו אם אדם אחר ראה בחלם על איש או על האשה שנדרו או נשבעו בחלום צריכין התרה בעשרה כאלו הם ראו בחלום על עצמן וכמו שכתב בתשב"ץ חלק ב' סימן קס"ח וכן הביא בספר ידות נדרים מהשאלתות יעוין שם:
</p>
            <div class="mw-heading mw-heading3"><h3 id="טז"><span id=".D7.98.D7.96"></span>טז</h3>
            </div>
<p>הנודר או נשבע וחוזר מעצמו תוך כדי דיבור דהיינו שיעור שיאמר שלום עליך רבי אם פירש חזרתו בפיו אפילו שאמר בלחש שלא השמיע אלא לאזניו בלבד הרי זה נדרו ושבועתו בטלין ואין צריך להם התרה אבל אם חשב בלבבו החזרה לא מהני אע"פ שחשב תוך כדי דיבור דדברים שבלב אינם דברים לבטל מה שמוציא בפיו מאחר כי כאשר הוציא הנדר או השבועה בפיו היו פיו ולבו שוין: 
</p>
            <div class="mw-heading mw-heading3"><h3 id="יז"><span id=".D7.99.D7.96"></span>יז</h3>
            </div>
<p>הרוצה לנהוג להתענות בערב ראש חודש או בימי השובבים או בימים נוראים יאמר בפיו בפירוש קודם מנהגו שאינו מקבל עליו זה בנדר ולא בתורת מנהג לעולם אלא רק בעת שירצה להתענות יקבל התענית קודם מבעוד יום ואם לא ירצה להתענות אפילו שאין לו סיבה מונעת והכרחית רשאי הוא שלא יתענה ולא יקבל עליו התענית מבעוד יום ככה יאמר בפירוש קודם שיתחיל לנהוג ואם הוא נהג בסתם ולא התנה בכך בפירוש ואחרי זה רוצה לעזוב מנהגו מחמת חלישות גופו או סיבה אחרת יעשה התרה ויפתח בחרטה שמתחרט על המנהג שנהג בסתם ולא פירש שיהיה בלי נדר אבל לא יהיה מתחרט על קבלת תעניות שקבל והתענה קודם דנמצא תוהה על הראשונות אלא רק מתחרט על קבלת המנהג בלשון סתם שלא התנה בפירוש שיהא בלי נדר וכאשר תמצא כתוב בנוסח התרת נדרים באומרם אין אנחנו תוהים וכו' אלא אנחנו מתחרטים על קבלת העניינים בלשון נדר וכו' ולא אמרנו הנה אנחנו עושים זה בלי נדר וכו':
ואותם הנוהגים איסור בדברים המותרים מחמת שסוברים שהם אסורים ועתה נתברר שהם מותרים הרי זה נדר בטעות ואינו כלום ואפילו אם היו סוברים שהוא איסור גדול ואח"כ נתברר להם שהוא חומרא בעלמא לא חשיב נדר:
</p>
            <div class="mw-heading mw-heading3"><h3 id="יח"><span id=".D7.99.D7.97"></span>יח</h3>
            </div>
<p>שבועה חלה מן התורה אפילו על דבר שאין בו ממשות כגון שינה ודיבור ושמיעה וריח וכיוצא אבל נדרים אינם חלים מן התורה אלא על דבר שיש בו ממש אך מדרבנן גם הנדרים חלים על דבר שאין בו ממש. לפיכך האוסר עליו לשמוע תפילת שמעון הרי זה אסור מדרבנן עד שיעשה התרה ואם אמר קונם פי מדבר עמך קונם ידי עושות עמך קונם רגלי להלוך ועיני לישן וכיוצא בזה הוי נדר מן התורה שהרי הזכיר האיברים שיש בהם ממש:
</p>
            <div class="mw-heading mw-heading3"><h3 id="יט"><span id=".D7.99.D7.98"></span>יט</h3>
            </div>
<p>הנדרים חלים גם על דבר מצוה אבל השבועה אינה חלה על דבר מצוה מפני שהשבועה היא על גוף האדם ולא על החפץ וכבר גוף האדם מושבע ועומד מהר סיני לקיים המצוה לפיכך הנשבע לבטל דבר המפורש בתורה כגון ציצית ותפילין ומצה וכיוצא בזה הרי זה לוקה על שבועתו מפני שהיא שבועת שוא ומקיים המצוה ההיא. במה דברים אמורים בנשבע על מצוה בלחודה, כגון שנשבע שלא יאכל מצה בליל פסח אבל אם כולל גם דברים המותרים כגון שנשבע שלא יאכל מצה סתם מגו דחלה על שאר ימות השנה חלה נמי על המצה דליל פסח:
</p>
            <div class="mw-heading mw-heading3"><h3 id="כ"><span id=".D7.9B"></span>כ</h3></div>
<p>הנשבע על דבר מצווה שהוא מדרבנן, כגון שלא להדליק נר חנוכה, או שלא לקרות  המגילה -  חלה השבועה. וכן אם נשבע לקיים מצווה שהיא מדרבנן, ומבטלה -  חייב משום שבועה. והוא הדין לדבר שהוא מדרש חכמים שאינו מפורש בתורה;  והיינו טעמה משום דשבועה זו שנשבע עתה, החיוב שלה מפורש בתורה, ולקח היא אלימה וחזקה, שיכולה לחול על דבר שהוא קלוש וקל מנה. במה דברים אמורים? בנשבע על מדרבנן בשב ואל תעשה, או שנשבע לעשות ולקיים מצווה מדרבנן, דאלומי אלמא למצווה, אבל אם נשבע לעבור על מצוות לא תעשה דרבנן – לא חלה זו השבועה, מפני שהוא עובר על לא תעשה דרבנן בידיים בקום ועשה, וכבר הוא מושבע ועומד מהר סיני בלאו ד"לא תסור" (דברים יז,יא); מכל מקום, טוב שישאל על שבעותו. 
</p>
            <div class="mw-heading mw-heading3"><h3 id="כא"><span id=".D7.9B.D7.90"></span>כא</h3>
            </div>
<p>אם נשבע לעבור על לא תעשה דרבנן בכולל דברים המותרים עם האסורים - יש אומרים דהשבועה חלה, ומכל מקום כופין אותו להתיר שבועתו ולא יעבור:
</p>
            <div class="mw-heading mw-heading3"><h3 id="כב"><span id=".D7.9B.D7.91"></span>כב</h3>
            </div>
<p>אין שבועה חלה על שבועה כיצד אמר שבועה שלא אוכל ככר זה וחזר ואמר שבועה שלא אוכל ככר זה אין השניה חלה כלל שהרי הוא כבר מושבע עליו והרי הוא עליו כשאר איסורי תורה ודוקא בשבועה דלהבא, הוא דאין חלה השניה דהוי כנשבע לקיים המצוה אבל בשבועה שלעבר כגון שאמר שבועה שלא אכלתי היום וחזר ואמר שבועה שלא אכלתי היום יש כאן עונש שני שבועות לשקר דתיכף כשנשבע שבועה ראשונה יצאה מפיו לשקר והלכה לה והשניה היא שבועה חדשה בפני עצמה: והא דאמרינן אין שבועה חלה על שבועה דלהבא אם התירו על הראשונה חלה השניה דהחכם עוקר בהתרה את השבועה הראשונה וכאלו לא היה שבועה ראשונה לפיכך אם נשבע על דבר אחד שני פעמים או יותר מתירין לו תחילה הראשונה ואח"כ תחול השניה מאליה ולכן מתירין לו עוד פעם שנית וכן על זו הדרך דמתירין לו כל כך פעמים כפי מספר השבועות שנשבע על כן זה שבא לשאול על שבועתו אם יודע כמה פעמים נשבע על אותו דבר יגיד להמתירים כדי שיתירו לו כנגד השבועות שנשבע ובסה"ק מקבציאל אמרתי לכן תיקנו בלשון התרה שלוש פעמים מותרים לך ושלוש פעמים מחולים לך ושלוש פעמים שרוין לך אע"ג דבחדא סגי והיינו כי שמא יצא מפיו שנים ושלש פעמים שבועות על אותו דבר ולאו אדעתיה דמהני ליה הכפל דמותרים ומחולים ושרויין כאלו עשו לו שלשה התרות בזה אחר זה: 
</p>
            <div class="mw-heading mw-heading3"><h3 id="כג"><span id=".D7.9B.D7.92"></span>כג</h3>
            </div>
<p>נדר חל על נדר כיצד אמר ככר זה אסור עלי וחזר ואמר ככר זה אסור עלי שניהם חלין ואם אכלו חייב שנים והטעם משום דנדרים חל האיסור על החפץ ולכן חל עליו אפילו מאה פעמים: 
</p>
            <div class="mw-heading mw-heading3"><h3 id="כד"><span id=".D7.9B.D7.93"></span>כד</h3>
            </div>
<p>קבלו חז"ל מי שנדר ונתחרט יש לו תקנה ע"י התרה שיתירו לו נדרו והוא הדין לשבועה דמהני התרה אפילו נשבע בהזכרת השם אך אין מתירין לשבועה אלא מדוחק או לצורך מצוה מפני שהגאונים היו מחמירים הרבה בזמנם בשבועות ועיין ברכי יוסף סימנים ר"ל ורל"ד, ואין מתירים בזמן הזה פחות משלשה בני אדם ואפילו שהם הדיוטות שאינם מומחים סגי, אבל מכל מקום לא יהיו עמי הארץ אלא לפחות יהיו במדרגה זו דגמיר להו וסברי דהיינו שאם מלמדים אותם הלכות הם מבינים אע"פ שהם אינם יכולים להבין מעצמן. ואם לא התירו לו שלשה אפילו התירו לו שנים חכמים גדולים אין התרתן כלום: 
</p>
            <div class="mw-heading mw-heading3"><h3 id="כה"><span id=".D7.9B.D7.94"></span>כה</h3>
            </div>
<p>אע"ג דמצד הדין אם יאמרו פעם אחת מותר לך סגי נוהגין לומר שלוש פעמים מותר לך לחזק הענין והאידנא נהגו לומר שלוש פעמים מותר לך ושלוש פעמים מחול לך ושלוש פעמים שרוי לך ויכולים להתיר בכל לשון שיהיה משמעותו בלשון התרה הנזכרת וגם יכולים להתיר שנים או שלשה נדרים ביחד לומר לו מותרים לך וכן מתירים לשנים או לשלשה אנשים ביחד לומר להם מותרים לכם: 
</p>
            <div class="mw-heading mw-heading3"><h3 id="כו"><span id=".D7.9B.D7.95"></span>כו</h3>
            </div>
<p>מתירים אפילו קרובים ואע"ג דכל דבר שצריך בית דין אין דנין קרובים הכא שרי דלא דין הוא אבל נשים וקטנים אין ראויים להתיר נדרים ומי שהוא בן י"ג שנה אם לא נתברר לנו שהביא שתי שערות לא סמכינן אחזקה דרבא וצריך בדיקה לידע אם הביא שתי שערות דאז כשר להתיר ועל כן נזהרים שלא ליקח מתירים אלא רק אנשים שנתמלא זקנם ועין פתחי תשובה בשם רמ"א ז"ל: 
</p>
            <div class="mw-heading mw-heading3"><h3 id="כז"><span id=".D7.9B.D7.96"></span>כז</h3>
            </div>
<p>מתירים אפילו בלילה ואפילו בשבת ואפילו שהיה יכול להתיר מאתמול ואע"ג דאין דנין בשבת ואין דנים בלילה האי לאו דין הוא מיהו כשמתירים בשבת לא יתירו אלא דבר שהוא צורך שבת כגון שנדר שלא יאכל ורוצה לאכול עתה וכיוצא בזה ורק נדרי צבור נהגו להתיר בשבת אע"פ שאינה לצורך שבת מפני שבשבת כולם נקבצים ובאים ואם לא יתירו ביום זה אין יכולים להתיר בחול דלא אתו ואם מתירים ע"י חרטה דאין צריך ישוב הדעת טפי יכולים להתיר מעומד אבל נדר שצריך למצוא לו פתח משום דאינו מתחרט בו אין מתרים אלא מיושב:
</p>
            <div class="mw-heading mw-heading3"><h3 id="כח"><span id=".D7.9B.D7.97"></span>כח</h3>
            </div>
<p>צריך הנודר או הנשבע לבא בעצמו לפני המתירים ולא מהני ע"י שליח וכן נמי אם כתב בכתב ידו שמתחרט לא מהני ואם המתירים אין מבינים לשונו כיון שהוא עצמו עומד לפני המתירים יכולים לשמוע דברו מן המתורגמן גם צריך שיגיד הדבר שהוא שואל עליו התרה להמתירים מיהו אם גילה רק לאחד מהם סגי:
</p>
            <div class="mw-heading mw-heading3"><h3 id="כט"><span id=".D7.9B.D7.98"></span>כט</h3>
            </div>
<p>הנדר והשבועה ניתרים ע"י שני דברים האחד אם מתחרט בעיקר הנדר והשבועה שהיה רוצה שלא נדר ולא נשבע מעיקרא, שאומר בפיו הלואי שלא נדרתי ולא נשבעתי ואם באמת הוא מתחרט חרטה גמורה הרי זה מתירים לו בחרטה זו אבל אם הוא אינו מתחרט על עיקר הנדר ועתה יש לו רצון בשבועה או בנדר שעשה ורק מתחרט על זמן הבא מעתה ומעכשיו דאין לו רצון בנדר מכאן ולהבא אין מועיל לו התרה כלל והרי הוא באיסור נדר כל ימיו ואע"פ שאומר בפיו שהוא מתחרט מעיקרא לא יועיל כלום:
ואופן השני הוא - אם נתחדש לו עתה סיבה שמחמתה רוצה לבטל הנדר כגון שנדר להתענות ועתה רואה עצמו חלוש מאד דחולשתו נגדית לקיום הנדר או שעתה מפצירים בו בני אדם שיתיר את הנדר ולא ינהוג בו מכאן ולהבא והוא אינו יכול להשיב פניהם ומוכרח לעשות רצונם אע"ג דחרטה זו אינה כלום ואין יכולים להתיר על ידה מאחר דאינו מתחרט גם על העבר מעיקר הנדר מכל מקום תועיל חרטה זו לעשות ממנה פתח וכך אומרים לו המתירים אלו היית יודע בעת שנדרת שלא תהיה בריא אח"כ ויהיה לך סיבה מונעת שהיא נגדיית לנדר או אלו היית יודע שיפצירו בך בני אדם להתיר הנדר ולא תוכל להשיב פניהם כלום היית נודר והוא משיב אלו הייתי יודע כך לא הייתי נודר הרי זה מתירין לו מפני שבזה נמצא היה נדרו בטעות ונעקר ממילא מעיקרא ואין זה חשיב נולד דקימא לן אין פותחין בנולד יען כי זה הוא דבר שכיח ולהכי מהני פתח זה שהוא פתח מתוך חרטה ורק צריכין ליזהר שלא לעשות פתח בדבר דלא שכיח:
והנה בעתה בזמן הזה נהגו לעשות לכל נדרים ושבועות פתח מתוך חרטה יען אין סומכים על החרטה אפילו אם אומר שמתחרט מעיקר הנדר דחוששים אולי לא כן הוא באמת וגם בפתח לחודיה לא נהגו מפני שיש חלוקי דינים הרבה במציאות הפתח שיש כמה דברים שאין פותחין בהם ולכן נוהגים לעשות פתח מתוך חרטה דתחילה שואלין אותו אם מתחרט מעיקרא וכשאומר שמתחרט מעיקרא אז אומרים לו אלו היית יודע בשעה שנדרת שתתחרט לבסוף כלום היית נודר והוא משיב לא ובזה נמצא דנעקר הנדר מעיקרא שנעשה בטעות שהרי אפילו אם תמצי לאמר שאינו מתחרט אלא מעכשיו מכל מקום נעקר הנדר ממילא שהרי אנחנו מתירין לו עכשיו ע"י פתח ולכן אין חשש גם אם הוא מתחרט מחמת נולד דלא שכיח יען כיון דהוא מתחרט מחמת הנולד ואומר דאלו ידע בזה לא היה נודר די בכך ועיין חוכמת אדם כלל ק' סעיף ה' יעוין שם:
</p>
            <div class="mw-heading mw-heading3"><h3 id="ל"><span id=".D7.9C"></span>ל</h3></div>
<p>החרם והנידוי אע"ג דצריכין התרה אין צריכין לא פתח ולא חרטה קודם התרה ולכן אם קבל עליו איזה דבר לעשות או שלא לעשות שקבלו בחרם ונדוי מתירין לו מיהו המנדה עצמו בעולם הבא אם יעשה כך כתב מרן ז"ל בסימן רכ"ח יש מי שאומר שיש לו התרה ויש מי שאומר שאין לו התרה וכתב מור"ם ז"ל דבמקום מצוה מתירין יעוין שם וידוע מה שהעלו הפוסקים דדעת מרן ז"ל לפסוק כסברה האחרונה וכתב הגאון חיד"א ז"ל ב"חיים שאל" חלק א' סימן ע"א אות ג' דדעת האחרונים להחמיר בנדוי עולם הבא, כאשר עלה בקב"ץ הרב כנסת הגדולה סימן רפ"ח והמקילים להתיר היינו במקום מצוה כמו שכתב מור"ם וכו' ובנדון דידן אין לחוש מצד נידוי עולם הבא דכתבו התוספות וסיעתם ופסקו מרן סימן של"ד דאם התנאי בדבר שיוכל לקיימו וקימו - לא חל הנידוי וכן כתב הרדב"ז וכו' יעוין שם ובסה"ק רב פעלים בתשובה הארכתי בענין זה ובמה שיש לחלק בין נידוי לחרם ודברים המסתעפים בזה וצדדי ההיתר בזה לאדם שאמר כך יעוין שם ואי אפשר לפרש כאן מפני האריכות:
</p>
            <div class="mw-heading mw-heading3"><h3 id="לא"><span id=".D7.9C.D7.90"></span>לא</h3>
            </div>
<p>נדר על דעת חבירו בשביל שום טובה שעשה לו בעבור שבועה זו אע"פ שחבירו קבל טובה מהנשבע יותר אין מתירין לו אלא מדעת חבירו ואם מת יש מסתפקין אם יורשיו הם במקומו לתת רשות להתיר ואם עברו והתירו לו שלא מדעת חבירו יש אומרים דמהני ההתרה בדיעבד ויש אומרים דלא מהני: 
</p>
            <div class="mw-heading mw-heading3"><h3 id="לב"><span id=".D7.9C.D7.91"></span>לב</h3>
            </div>
<p>אין מתירין שום נדר ושבועה עד שיחול לפיכך הנודר או נשבע בניסן שלא יאכל בשר שלושים יום מן ראש חודש אייר אין מתירין לו אלא עד שיגיע ראש חודש אייר, וכן אם נשבע או נדר שיתענה בשני וחמישי ושני - אין מתירין לו אלא עד שיגיע יום שני הראשון. במה דברים אמורים? בנשבע או נדר בפירוש, דיש כאן נדר או שבועה מן התורה אבל על מנהג בלבד שלא נדר בפירוש דאין כאן חיוב אלא מדרבנן מתירין קודם שיחול וכמו שכתב בית יאודה חלק ב סימן צ"ז: 
</p>
            <div class="mw-heading mw-heading3"><h3 id="לג"><span id=".D7.9C.D7.92"></span>לג</h3>
            </div>
<p>תקיעת כף דינה כשבועה ויש מחמירין בה יותר ולכן צריך התרה, והני מלי כשהוא עושה אותה בדרך קבלת שבועה, אבל סוחרים שתוקעין כפם זה לזה לקיים המקח אין לזה דין שבועה והנשבע בשמים וכן בנביא מהנביאים אע"פ שאין לזה די שבועה גמורה מכל מקום צריך לו התרה והנשבע בחיי נפשו אע"ג דליכא בזה איסור שבועה צריך ליזהר שלא ישבע בחיי נפשו והאומר אם יעשה כן אינו יהודי אין זה לשון שבועה אך יש בזה איסור גדול שהוא דבר חציפות נגד האמונה והאומרים בעת שמדברים "דברים אלו אמת כמו שהקב"ה אמת" הרי זה עון פלילי וצריך ליזהר בזה מאד; 
</p>
            <div class="mw-heading mw-heading3"><h3 id="לד"><span id=".D7.9C.D7.93"></span>לד</h3>
            </div>
<p>מי שנשבע שלא ידבר עם חבירו יכול לכתוב לו כתב וכן יכול לדבר עם אחר והוא שומע אבל אם נתכוון להשמיעו אע"פ שיש אחד ביניהם לא אריך למעבד הכי: 
</p>
            <div class="mw-heading mw-heading3"><h3 id="לה"><span id=".D7.9C.D7.94"></span>לה</h3>
            </div>
<p>אשה נדרה שבכל ימי עבור שלה תדליק בידה נר בבית הכנסת בכל שבת ואחר שהתחילה בדבר זה שלש וארבע שבתות טריחא לה מילתא לילך כל ערב שבת לבית הכנסת להדליק ורוצה להדליק ארבע נרות בשבת אחד בעבור כל ארבע שבתות גם עוד רוצה לילך לזייאר"ה בספינה, ותהיה בשבת בספינה כיצד תעשה העליתי בס"ד בסה"ק רב פעלים דאינה רשאה להדליק נרות ארבע שבתות בשבת אחד ובאותה שבת שהיא בספינה תעשה שליח במקומה להדליק בעבורה:
</p>
            <div class="mw-heading mw-heading3"><h3 id="לו"><span id=".D7.9C.D7.95"></span>לו</h3>
            </div>
<p>קטן בן י"ב שנה ויום אחד וקטנה בת י"א שנה ויום אחד אם יודעין לשם מי נדרו ונשבעו נדרם ושבועתם קיימין וכנזכר בשולחן ערוך מיהו לענין שאלה אם יכולים להתיר להם או לאו העלתי בסה"ק רב פעלים דספק זה נסתפקו בו האחרונים ולא נפשט ואזלינן ביה לחומרא ועיין משנה למלך בפרק ב' מהלכות נזרות וחקרי לב יורה דעה חלק ב' סימן ס' ושעות דרבנן דף נ' וזכור לאברהם אביגדור אבן העזר סימן ד' דף ל' יעוין שם:
</p>
            <div class="mw-heading mw-heading3"><h3 id="לז"><span id=".D7.9C.D7.96"></span>לז</h3>
            </div>
<p>המקבל תענית מעמוד השחר טוב שיתנה קודם שישן בפירוש שישתה מים וקהוו"י (קפה) באשמורת קודם עמוד השחר אחר השינה ואע"ג דיש אומרים דמים מותר אפילו בסתם דאינו מפרש מיהו על אכילה לא מהני תנאי שיאכל אחר שישן שינת קבע שלו ואם שכח לקבל תענית בשעת מנחה ונזכר בין השמשות קודם שהתפלל ערבית העליתי בסה"ק רב פעלים שיקבל תענית בין השמשות ואומר ענינו ועיין משבצות זהב סימן תקס"ב בריש הסימן: 
</p>
            <div class="mw-heading mw-heading3"><h3 id="לח"><span id=".D7.9C.D7.97"></span>לח</h3>
            </div>
<p>האב מפר נדרי בתו כל זמן שהיא קטנה או נערה אפילו נדרה על דעת רבים אבל אם נשאת קודם זמן זה אינו יכול להפר והוא הדין אם בגרה דאינו יכול להפר ונקראת קטנה עד י"ב ויום אחד ובת י"ב שנה ויום אחד נקראת נערה עד ששה חדשים ואחר י"ב שנה וששה חדשים נקראת בוגרת והבעל מפר נדרי אשתו לבדו משתכנס לחופה עד שתתגרש ויגיע הגט לידה ולאו דוקא נדרים אלא הוא הדין שבועות נמי מפירין האב והבעל כדין נדרים וכמפורש בדברי הרמב"ם ובדברי מרן ז"ל ומה שכתב הכנסת הגדולה בהגהת הטור אות ה' כבר עמד על דבריו הגאון חיד"א ז"ל בברכי יוסף סימן רל"ד: 
</p>
            <div class="mw-heading mw-heading3"><h3 id="לט"><span id=".D7.9C.D7.98"></span>לט</h3>
            </div>
<p>אין האב והבעל יכולין להפר אלא רק ביום שומעם ואם שמעו בלילה יכולין להפר כל הלילה וכל יום המחרת ואם שמעו סמוך לחשיכה אין מפירין אלא עד שתחשך ואם שתקו ולא הפירו אע"פ שבלבם להפר ורק שתקו כדי לצערה - כל שעבר יום שומעם אין יכולים להפר עוד. מיהו אם לא הפר מחמת חסרון ידיעה שאינו ידע שיש לו כח להפר הרי זה יכול להפר ביום ששמע הדין הזה אפילו אחר הנדר והשבועה בכמה ימים ויהיה יום ידיעתו דין זה כיום שמעו שיש לו זמן להפר עד סוף היום:
</p>
            <div class="mw-heading mw-heading3"><h3 id="מ"><span id=".D7.9E"></span>מ</h3></div>
<p>כיצד ההפרה יאמר לה מופר ליכי שלוש פעמים כדי לחזק הדבר מיהו בפעם אחת נמי הוי הפרה וכן בהקמה בפעם אחת נמי שאמר לה קיים ליכי הוי הקמה ואינו יכול להפר אחר הקמתו ואם אמר לה בטל ליכי או אמר לה אין נדר זה כלום חשיב לשון הפרה והוא הדין אם אמר לה ההפרה בשאר לשונות אשר משמעותם הפרה דמהני והוא הדין בענין ההקמה אבל אם אמר לה אי אפשי שתדורי, או אמר לה אין כאן נדר - אין זה לשון הפרה ולא מהני, מיהו אם בלבו חשב לשון הפרה ולא הוציא בשפתיו אלא רק אמר לה טולי ואכלי כיון דחשב לשון ההפרה בלבו ואמר כן בפיו מהני והנה יש דברים שיוכל להפר ויש שלא יוכל להפר, על כן הבעל על כל פנים יפר ביום שמעו ואח"כ ישאל להמורה ויגיד לו ההלכה ותבוא עליו ברכה:
</p>
<ol class="references">
    <li id="cite&#95;note-1"><span class="mw-cite-backlink"><b><a1
            href="#cite_ref-1">^</a1></b></span> <span class="reference-text"><small><b>זיאר"ה</b> הינה מילה ערבית המשמשת לציון "עלייה לרגל", "צליינות". - ויקיעורך</small></span>
</li>
</ol>
<!-- 
NewPP limit report
Parsed by mw‐web.eqiad.main‐b748d66dc‐7ch7f
Cached time: 20251221203543
Cache expiry: 2592000
Reduced expiry: false
Complications: [show‐toc]
CPU time usage: 0.059 seconds
Real time usage: 0.086 seconds
Preprocessor visited node count: 876/1000000
Revision size: 35406/2097152 bytes
Post‐expand include size: 4843/2097152 bytes
Template argument size: 1136/2097152 bytes
Highest expansion depth: 14/100
Expensive parser function count: 2/500
Unstrip recursion depth: 0/20
Unstrip post‐expand size: 155/5000000 bytes
Lua time usage: 0.007/10.000 seconds
Lua memory usage: 670539/52428800 bytes
Number of Wikibase entities loaded: 0/500
-->
<!--
Transclusion expansion time report (%,ms,calls,template)
100.00%   59.105      1 -total
 43.88%   25.933      1 תבנית:הערה
 28.33%   16.745      1 תבנית:מצ
 21.79%   12.877      1 תבנית:מ&quot;מ
 21.16%   12.509      2 תבנית:קטן
 18.35%   10.847      2 תבנית:גודל
 10.69%    6.320      4 תבנית:שם
  6.80%    4.018      1 תבנית:בן_איש_חי_נווט
  6.29%    3.720      1 תבנית:ממ
  5.59%    3.304      2 תבנית:מ&quot;מ/ספר
-->

            <!-- Saved in parser cache with key hewikisource:pcache:280518:|#|:idhash:canonical and timestamp 20251221203543 and revision id 1419496. Rendering was triggered because: unknown
             -->
        </div>
    </div>
</div>


<div class="mw-footer-container">


</div>


<div class="mw-portlet mw-portlet-dock-bottom emptyPortlet" id="p-dock-bottom">
    <ul>

    </ul>
</div>

</body>
</html>
<!DOCTYPE html>
<html class="client-nojs vector-feature-language-in-header-enabled vector-feature-language-in-main-page-header-disabled vector-feature-page-tools-pinned-disabled vector-feature-toc-pinned-clientpref-1 vector-feature-main-menu-pinned-disabled vector-feature-limited-width-clientpref-1 vector-feature-limited-width-content-disabled vector-feature-custom-font-size-clientpref-1 vector-feature-appearance-pinned-clientpref-1 vector-feature-night-mode-enabled skin-theme-clientpref-day vector-sticky-header-enabled vector-toc-available"
      dir="rtl" lang="he">
<head>
<meta charset="UTF-8">
</head>
<body class="skin--responsive skin-vector skin-vector-search-vue mediawiki rtl sitedir-rtl mw-hide-empty-elt ns-0 ns-subject mw-editable page-בן_איש_חי_שנה_ראשונה_בראשית rootpage-בן_איש_חי_שנה_ראשונה_בראשית skin-vector-2022 action-view">
<div aria-live="polite" class="mw-aria-live-region" id="mw-aria-live-region"></div>
<div class="vector-header-container">

</div>


<div class="vector-column-start">
    <div class="vector-main-menu-container">
        <div id="mw-navigation">
            <nav aria-label="אתר" class="vector-main-menu-landmark" id="mw-panel">
                <div class="vector-pinned-container" id="vector-main-menu-pinned-container">

                </div>
            </nav>
        </div>
    </div>
</div>


<div class="mw-content-container">
    <main class="mw-body" id="content">
        <header class="mw-body-header vector-page-titlebar no-font-mode-scale">
            <nav aria-label="תוכן עניינים" class="vector-toc-landmark">


            </nav>
            <h1 class="firstHeading mw-first-heading" id="firstHeading"><span
                    class="mw-page-title-main">בן איש חי שנה ראשונה בראשית</span></h1>


        </header>
    </main>
</div>


<div aria-labelledby="firstHeading" class="vector-body" data-mw-ve-target-container
     id="bodyContent">

    <div id="contentSub">
        <div id="mw-content-subtitle"></div>
    </div>


    <div class="mw-body-content" id="mw-content-text">
        <div class="mw-fr-revision-details-dialog" id="mw-fr-revision-details"
             style="display:none;">
            <div tabindex="0"></div>
            <div class="cdx-dialog cdx-dialog--horizontal-actions">
                <header class="cdx-dialog__header cdx-dialog__header--default">
                    <div class="cdx-dialog__header__title-group"><h2
                            class="cdx-dialog__header__title">מצב גרסת הדף</h2>
                        <p class="cdx-dialog__header__subtitle">הדף הזה לא נבדק</p></div>
                    <button aria-label="סגירה"
                            class="cdx-button cdx-button--action-default cdx-button--weight-quiet&#10;&#9;&#9;&#9;&#9;&#9;&#9;&#9;cdx-button--size-medium cdx-button--icon-only cdx-dialog__header__close-button"
                            onclick="document.getElementById(&quot;mw-fr-revision-details&quot;).style.display = &quot;none&quot;;"
                            type="submit"><span
                            class="cdx-icon cdx-icon--medium&#10;&#9;&#9;&#9;&#9;&#9;&#9;&#9;cdx-fr-css-icon--close"></span>
                    </button>
                </header>
                <div class="cdx-dialog__body"></div>
            </div>
            <div tabindex="0"></div>
        </div>
        <div class="mw-content-rtl mw-parser-output" dir="rtl" lang="he">

<p><b>הלכות שנה ראשונה – פרשת בראשית – הלכות ציצית</b>
</p>
            <div class="mw-heading mw-heading2"><h2 id="פתיחה"><span id="intro"></span>פתיחה</h2>
            </div>
<p>וַיַּעַשׂ ה' אֱלֹהִים לְאָדָם וּלְאִשְׁתּוֹ כָּתְנוֹת עוֹר וַיַּלְבִּשֵׁם [בראשית ג, כא].
</p>
            <p>הִנֵּה יָדוּעַ מַה שֶּׁכָּתַב רַבֵּינוּ הָאֲרִ"י זַ"ל בְּעִנְיַן הַלְּבוּשִׁים
                דְּאָדָם הָרִאשׁוֹן, קוֹדֶם הַחֵטְא הָיוּ כָּתְנוֹת אוֹר מִן הַחַשְׁמַ"ל,
                וּכְשֶׁחָטָא הִפְסִיד אוֹתָם הַלְּבוּשִׁים דְחַשְׁמַ"ל, שֶׁהֵם שע"ח נְהוֹרִין
                כְּמִנְיַן חַשְׁמַ"ל, וְעָשָׂה לוֹ מַלְבּוּשׁ אַחֵר מִקְּלִיפַּת נֹגַהּ, וְהֵם
                כָּתְנוֹת עוֹר, וְכַנִּזְכָּר בְּעֵץ חַיִּים (שַׁעַר קְלִיפַּת נוֹגַהּ פֶּרֶק ד),
                יְעֻיַּן שָׁם. גַּם כָּתַב הָאֲרִי זַ"ל בְּשַׁעַר הַכַּוָּנוֹת [דַּף ב ע"ב]
                בְּכַוָּנַת מַלְבִּישׁ עֲרוּמִים דְּמִלְּבוּשׁ הָאָדָם הוּא מִן הַקְּדֻשָּׁה, וְעַל
                יְדֵי עֲבֵירוֹת שֶׁעוֹשֶׂה גּוֹרֵם שֶׁיִּתְאַחֲזוּ הַקְּלִיפּוֹת בְּמַלְבּוּשָׁיו.
                וְהִנֵּה הַמַּלְבּוּשִׁים יֵשׁ בָּהֶם אוֹר הַמַּקִּיף מִחוּץ לָהֶם כַּנּוֹדָע, כִּי
                יֵשׁ אוֹר פְּנִימִי בִּפְנִים וְנִכְלָל בְּתוֹךְ הַגּוּף, וְהַמַּלְבּוּשׁ סוֹבֵב אֶת
                הַגּוּף, וְעַל הַמַּלְבּוּשׁ הֵם הָאוֹרוֹת הַמַּקִּיפִים וְעוֹמְדִים מִחוּץ
                הַמַּלְבּוּשִׁים, וּלְכָל לְבוּשׁ וּלְבוּשׁ יֵשׁ בְּחִינַת אוֹר מַקִּיף כְּפִי
                עֶרְכּוֹ, וְאֵין לְךָ דָּבָר שֶׁדּוֹחֶה אֶת הַקְּלִיפּוֹת כְּמוֹ אוֹר מַקִּיף, לְפִי
                שֶׁאֵין יְכוֹלֶת בַּקְּלִיפּוֹת לִינֹק וּלְהִתְאַחֵז בָּאוֹר הַמַּקִּיף, וְלָכֵן
                הוּא עוֹמֵד בַּחוּץ וְאֵין לוֹ פַּחַד מֵהַקְּלִיפּוֹת וְכוּ', יְעֻיַּן שָׁם.
            </p>
            <p><br>
                וְהִנֵּה בָּזֶה מוּבָן קִנְאַת הַנָּחָשׁ שֶׁנִּתְקַנֵּא בָּאָדָם הָרִאשׁוֹן קוֹדֶם
                הַחֵטְא וְנִתְגָּרָה בּוֹ לְהַחְטִיאוֹ, כִּי נִתְקַנֵּא מִכֻּתּוֹנֶת אוֹר שֶׁלּוֹ
                שֶׁרָאָה שֶׁיֵּשׁ עָלָיו אוֹר מַקִּיף גָּדוֹל כְּפִי עֵרֶךְ הַכֻּתּוֹנֶת אוֹר וְהוּא
                אֵין לוֹ אֲחִיזָה בְּאוֹר מַקִּיף בְּסוֹד [בְּרֵאשִׁית ג, א] וְהַנָּחָשׁ הָיָה
                עָרוֹם כַּנּוֹדָע, וְלָכֵן נִתְגָּרָה בּוֹ וְהֶחֱטִיאוּ וְגָרַם לְהַעֲבִיר מֵעָלָיו
                כְּתוֹנֶת אוֹר וְהָיָה "עוֹר" בִּמְקוֹם "אוֹר", כְּמוֹ שֶׁנֶּאֱמַר [שָׁם, כא]:
                "וַיַּעַשׂ ה' אֱלֹהִים לְאָדָם וּלְאִשְׁתּוֹ כָּתְנוֹת עוֹר וַיַּלְבִּשֵׁם",
                וְאָמְרוּ בַּזּוֹהַר הַקָּדוֹשׁ [ח"ג דַּף פג ע"ב, וּבְתִיקּוּנִים דַּף צב ע"ב]
                שֶׁדָּבֵק בּוֹ מַשְׁכָּא דְחִוְיָא. וּבָזֶה פֵּרַשְׁתִּי רֶמֶז הַכָּתוּב בְּתֵיבַת
                וַיַלְבִּשֵׁם קְרִי בָּהּ וַי לְבָשֵׁם הוּא מַשְׁכָּא דְחִוְיָא וַי הָיָה שֶׁדָבַק
                בָּם שֶׁכָּל זֶה הָיָה מֵחֲמַת הַחֵטְא. וְנִרְאֶה לִי בְּסִיַּעְתָּא דִּשְׁמַיָּא
                הַהֶפְרֵשׁ בֵּין אוֹר לְעוֹר הוּא מִסְפַּר ס"ט כְּמִנְיַן יָגוֹן, וְיָדוּעַ כִּי
                יָגוֹן הוּא מִצַּד סִטְרָא אַחְרָא כַּיָּדוּעַ בְּכַוָּנַת וְהָסֵר מִמֶּנּוּ יָגוֹן
                וַאֲנָחָה שֶׁהוּא יָגוֹן פְּלוֹנִי, אֲנָחָה פְּלוֹנִית כַּנִּזְכָּר בְּסִידּוּר
                רַבֵּינוּ הָרַשַׁ"שׁ זַ"ל, וְלָכֵן תִּמְצָא כִּי אֶבְיוֹן וְיָגוֹן מִסֵּפֶר אֶחָד,
                כִּי הַנַּעֲשֶׂה אֶבְיוֹן מִן הַמִּצְוֹת דָּבֵק בּוֹ יָגוֹן, דִּשְׁנֵי אוֹתִיּוֹת
                א"ב יִהְיוּ ג' וְאָז אוֹתִיּוֹת אֶבְיוֹן נַעֲשׂוּ אוֹתִיּוֹת יָגוֹן, אֲבָל לֶעָתִיד
                בִּשְׁלֵימוּת הַתִּיקּוּן יוּסַר הַיָּגוֹן לְגַמְרֵי, וְאָז יֶחְסַר מִסְפַּר יָגוֹן
                מִן אוֹת ע' דְּעוֹר וְיִשָּׁאֵר אוֹת א' וְאָז יִהְיֶה צֵירוּף אוֹר שֶׁתַּחֲזוֹר
                עֲטָרָה לְיָשְׁנָהּ.
            </p>
            <p>וּלְפִי הָאָמוּר דְּאֵין אֲחִיזָה לַחִיצוֹנִים בָּאוֹר הַמַּקִּיף דִּלְכָךְ
                נִתְקַנֵּא הַנָּחָשׁ בָּאָדָם הָרִאשׁוֹן בַּעֲבוּר אוֹר הַמַּקִּיף שֶׁהוּא הָיָה
                עָרוֹם מִמֶּנּוּ שֶׁאֵין לוֹ אֲחִיזָה בּוֹ, הִנֵּה בָּזֶה מוּבָן בְּסִיַּעְתָּא
                דִּשְׁמַיָּא הַטַּעַם שֶׁמִּצְוַת צִיצִית מְסֻוגֶּלֶת לִזְכּוֹר אֶת מִצְוֹת ה'
                כְּדִכְתִיב [במדבר טו, לט]: "וּרְאִיתֶם אוֹתוֹ וּזְכַרְתֶּם אֶת כָּל מִצְוֹת ה'",
                וְהוּא כִּי הַצִּיצִית הוּא בְּחִינַת אוֹר מַקִּיף, כְּמוֹ שֶׁכָּתַב רַבֵּינוּ
                הָאֲרִ"י זַ"ל [שַׁעַר הַכַּוָּונוֹת דַּף ד ע"א], וּלְכָךְ יֵשׁ בּוֹ כֹּחַ לִדְחוֹת
                אֶת הַקְּלִיפּוֹת, וְכֵיוָן דְּדוֹחֶה אֶת הַקְּלִיפּוֹת לְכָךְ מוֹעִיל לִזְכִירָה,
                דְּיָדוּעַ מַה שֶׁכָּתַב רַבֵּינוּ זַ"ל בְּשַׁעַר הַכַּוָּנוֹת [דַּף ב ע"ב] בְּסוֹד
                הַמַּלְבּוּשִׁים שֶׁלּוֹבֵשׁ הָאָדָם שֶׁצָּרִיךְ לְהִזָּהֵר שֶׁלֹּא יִלְבַּשׁ ב'
                מַלְבּוּשִׁים בְּבַת אַחַת, וְהָעוֹשֶׂה כֵּן קָשֶׁה לְשִׁכְחָה<sup
                        class="reference" id="cite&#95;ref-1">
                    <a1 href="#cite_note-1"><span class="cite-bracket">&#91;</span>מאמר מרדכי 1<span
                            class="cite-bracket">&#93;</span></a1>
                </sup> . וְסוֹד הַדָּבָר כִּי לְכָל לְבוּשׁ יֵשׁ בְּחִינַת אוֹר מַקִּיף , וְאֵין
                דָּבָר שֶׁדּוֹחֶה הַקְּלִיפּוֹת כְּמוֹ אוה"מ, לְפִי שֶׁאֵין לָהֶם יְכוֹלֶת לִינֹק
                וּלְהִתְאַחֵז בּוֹ, וְנִמְצָא כִּי הַמְּחַבֵּר שְׁנֵי לְבוּשָׁיו וְלוֹבְשָׁם
                בְּיַחַד אֵינוֹ מַנִּיחַ מָקוֹם לאוה"מ לִיכָּנֵס תּוֹךְ שְׁנֵי הַמַּלְבּוּשִׁים
                וּלְהַקִּיף בֵּין כָּל לְבוּשׁ וּלְבוּשׁ, וְעַל יְדֵי כֵּן אֵין הַקְּלִיפּוֹת
                נִדְחוֹת מִשָּׁם. וְנוֹדַע שֶׁאֵין הַשִּׁכְחָה מְצוּיָה אֶלָּא מֵחֲמַת
                הַקְּלִיפּוֹת, כִּי הַזְּכִירָה הִיא מִצַּד הַקְּדֻשָּׁה בְּסוֹד וְאֵין שִׁכְחָה
                לִפְנֵי כִּסֵּא כְבוֹדֶךָ, עכ"ל יְעֻיַּן שָׁם. וּבָזֶה מוּבָן הַטַּעַם שַׁפִּיר
                דְּהַצִּיצִית כֵּיוָן דְּהוּא בְּחִינַת אוֹר מַקִּיף יֵשׁ בּוֹ כֹּחַ לִדְחוֹת
                הַקְּלִיפּוֹת, וּמִמֵּילָא תִּדְחֶה הַשִּׁכְחָה וְתִתְגַּבֵּר הַזְּכִירָה
                בִּרְאִיָּיתוֹ לִזְכּוֹר מִצְוַת ה', כִּי בִּרְאִיָּיתוֹ עַל יְדֵי הַכַּוָּנוֹת
                הַשַּׁיָּיכִים לָזֶה תִּתְעוֹרֵר הֶאָרַת אוֹר הַמַּקִּיף שֶׁהוּא סוֹד הַצִּיצִית.
            </p>
            <p>וְלָכֵן תִּמְצָא צִיצִית מִסֵּפֶר בֵּית יַעֲקוֹב, וְלָזֶה אָמַר [ישעיה ב, ה]: "בֵּית
                יַעֲקֹב לְכוּ וְנֵלְכָה בְּאוֹר ה'", כִּי אֲחִיזָה בְּאוֹר הַמַּקִּיף שֶׁהוּא סוֹד
                הַצִּיצִית אֵינוֹ אֶלָּא לְיִשְׂרָאֵל שֶׁהֵם בֵּית יַעֲקֹב, וְלָזֶה אָמַר [שמות יט,
                ד]: "וָאֶשָּׂא אֶתְכֶם עַל כַּנְפֵי נְשָׁרִים", וְהוּא כִּי נְשָׁרִים מִסְפַּר
                צִיצִית. וְכָל זֶה לְעֵת עַתָּה שֶׁאֵין לָנוּ הַשָּׂגָה בַּטַּלִּית עַצְמוֹ אֶלָּא
                רַק בַּצִּיצִיּוֹת שֶׁהֵם הַכְּנָפַיִם, אֲבָל בִּגְמַר הַתִּיקּוּן אָבִיא אֶתְכֶם
                אֵלַי שֶׁתַּשִּׂיגוּ הַכֹּל גַּם בִּבְחִינַת הַטַּלִּית גַּם אֵלִי - אֶל י' שֶׁהוּא
                סוֹד חָכְמָה.
</p>
            <div class="mw-heading mw-heading2"><h2 id="הלכות"><span id="halach"></span>הלכות</h2>
            </div>
            <div class="mw-heading mw-heading3"><h3 id="א"><span id=".D7.90"></span>א</h3></div>
            <p>קֹדֶם שֶׁיְּבָרֵךְ וְיִתְעַטֵּף יְכַוֵּן לְקַיֵּם מִצְוַת עֲשֵׂה לִלְבֹּשׁ צִיצִית
                מְצֻיֶּצֶת כְּהִלְכָתוֹ, שֶׁנֶּאֱמַר "וְעָשׂוּ לָהֶם צִיצִת עַל כַּנְפֵי בִגְדֵיהֶם"
                [במדבר טו, לח], וְהִיא מִצְוַת עֲשֵׂה שֶׁהַזְּמַן גְּרָמָא, וְעַל יְדֵי כַּוָּנַת
                הֲכָנָה זוֹ אָז יִהְיֶה כֹּחַ בַּהֲכָנָתוֹ בִּבְרָכָה לְהַעֲלוֹת מַיִין נֻקְבִּין
                וּלְהַמְשִׁיךְ הַמֹּחִין, כְּמוֹ שֶׁכָּתַב רַבֵּינוּ הָרָשָׁ"שׁ בִּנְהַר שָׁלוֹם
                [דַּף נב ע"א; בְּסוֹף עֵץ חַיִּים דַּף טז ע"א]. וְלָכֵן טוֹב לוֹמַר בְּפִיו קֹדֶם
                הַבְּרָכָה "לְשֵׁם יִחוּד קוּדְשָׁא בְּרִיךְ הוּא וּשְׁכִינְתֵּהּ וְכוּ' הֲרֵנִי
                מוּכָן לִלְבֹּשׁ צִיצִית מְצֻיֶּצֶת כַּהֲלָכָה כְּמוֹ שֶׁצִּוָּנוּ ה' אֱלֹהֵינוּ
                'וְעָשׂוּ לָהֶם צִיצִת עַל כַּנְפֵי בִגְדֵיהֶם' כְּדֵי לַעֲשׂוֹת נַחַת רוּחַ
                לְיוֹצְרֵינוּ וְכוּ'", וְגַם צָרִיךְ לְכַוֵּן בְּעֵת שֶׁמִּתְעַטֵּף בּוֹ
                שֶׁצִּוָּנוּ הַקָּדוֹשׁ בָּרוּךְ הוּא לְהִתְעַטֵּף בּוֹ כְּדֵי שֶׁנִּזְכֹּר כָּל
                מִצְוֹתָיו לַעֲשׂוֹתָם. וְכָתְבוּ הָאַחֲרוֹנִים זַ"ל מִי שֶׁאֵינוֹ עוֹשֶׂה כָּךְ,
                עָלָיו נֶאֱמַר [ישעיה כט, יג] "וַתְּהִי יִרְאָתָם אֹתִי מִצְוַת אֲנָשִׁים
                מְלֻמָּדָה".
</p>
            <div class="mw-heading mw-heading3"><h3 id="ב"><span id=".D7.91"></span>ב</h3></div>
            <p>יְבָרֵךְ לְהִתְעַטֵּף בְּצִיצִית, בְּשְׁבָ"א תַּחַת בֵּי"ת וְלֹא בְּפַתַ"ח. וְצָרִיךְ
                לְכַוֵּן בְּבִרְכַּת הַטַּלִּית גָּדוֹל לִפְטוֹר טַלִּית קָטָן שֶׁעָלָיו שֶׁלֹּא
                פָּשְׁטוּ בַּלַּיְלָה, מִשּׁוּם דְּאִיכָּא דִּסְבִירָא לֵהּ שֶׁצָּרִיךְ לְבָרֵךְ עַל
                טַלִּית קָטָן בַּבֹּקֶר, וּמִשּׁוּם סָפֵק בְּרָכוֹת לְהָקֵל אֵין מְבָרְכִים.
                וְכָתַבְתִּי בְּסִפְרִי הַקָּטָן מְקַבְצִיאֵל דְּאִם יְכַוֵּן בְּכָךְ סַגִּי
                בְּהָכִי, וְאֵין צָרִיךְ לְמַשְׁמֵשׁ בְּטַלִּית קָטָן בִּשְׁעַת בְּרָכָה גַּם
                לְדַעַת מָרָן זַ"ל [עַיֵּן שו"ע או"ח ח, טז], וְעַל כֵּן כֵּיוָן שֶׁהַשִּׁכְחָה
                מְצוּיָה בָּאָדָם וּמִשְׁתְּלֵי וְלֹא מְכַוֵּן לִפְעָמִים לְכָךְ נָכוֹן
                שֶׁיַּרְגִּיל עַצְמוֹ לְהוֹסִיף בְּנֻסַּח "לְשֵׁם יִחוּד קוּדְשָׁא בְּרִיךְ הוּא
                וּשְׁכִינְתֵּהּ" הַנִּזְכָּר לְעֵיל, עוֹד דְּבָרִים אֵלּוּ "וַהֲרֵנִי מוּכָן
                לְבָרֵךְ עַל עֲטִיפַת הַטַּלִּית כְּתִקּוּן חֲזַ"ל, וַהֲרֵנִי מְכַוֵּן לִפְטוֹר
                בִּבְרָכָה זוֹ גַּם הַטַּלִּית קָטָן שֶׁעָלַי" . <sup class="reference"
                                                                      id="cite&#95;ref-2">
                    <a1 href="#cite_note-2"><span class="cite-bracket">&#91;</span>מאמר מרדכי 2<span
                            class="cite-bracket">&#93;</span></a1>
                </sup>
</p>
            <div class="mw-heading mw-heading3"><h3 id="ג"><span id=".D7.92"></span>ג</h3></div>
            <p>קֹדֶם שֶׁיְּבָרֵךְ יְעַיֵּן וְיִבְדֹּק בְּחוּטֵי הַצִּיצִית שֶׁלֹּא יִהְיֶה בָּהֶם
                חִסָּרוֹן הַפּוֹסֵל, וְגַם יַפְרִיד הַצִּיצִיּוֹת בְּיָדָיו שֶׁלֹּא יִהְיוּ
                הַחוּטִין מְסֻבָּכִין זֶה בָּזֶה, וְרַק בְּשַׁבָּת לֹא יַפְרִיד אֶלָּא יִבְדְּקֵם
                בִּלְבַד. וְגַם עוֹד יִזָּהֵר בְּכָל יוֹם לִבְדֹּק וּלְעַיֵּן הַחוּטִים לְמַעְלָה
                בַּקֶּרֶן בִּמְקוֹם הַנֶּקֶב, שֶׁאִם נִפְסַק שָׁם אֲפִלּוּ חוּט אֶחָד פָּסוּל,
                וּבִשְׁעַת הַדְּחָק שֶׁאִחֵר לָבֹא אוֹ שֶׁהַצִּבּוּר מַמְתִּינִין עָלָיו לַעֲשׂוֹת
                פְּתִיחַת הַהֵיכָל אוֹ לִקְרֹא בַּתּוֹרָה יוּכַל לִסְמֹךְ אַחֲזָקָה וְלֹא יִבְדֹּק
                בְּאוֹתָהּ הַפַּעַם. וְכֵן מִי שֶׁהוֹלֵךְ בַּדֶּרֶךְ וְאֵין בְּיָדוֹ לְתַקֵּן,
                כָּתְבוּ הָאַחֲרוֹנִים שֶׁיֵּשׁ לִסְמֹךְ עַל הַחֲזָקָה וְלֹא יִבְדֹּק.
</p>
            <div class="mw-heading mw-heading3"><h3 id="ד"><span id=".D7.93"></span>ד</h3></div>
            <p>גַּם טַלִּית קָטָן יִזָּהֵר לְבׇדְקוֹ קֹדֶם, וּבָזֶה תִּהְיֶה גַּם אִשְׁתּוֹ
                מְסַיַּעַת בַּמִּצְוָה שֶׁתִּהְיֶה זְהִירָה לִבְדֹּק טַלִּית קָטָן בְּעֵת
                שֶׁמַּזְמֶנֶת הַבְּגָדִים לְבַעְלָהּ לְהַחֲלִיפָם, וְתִזָּהֵר גַּם כֵּן לְהַפְרִיד
                הַחוּטִין כִּי מֵחֲמַת כִּבּוּס וַדַּאי יִהְיוּ מְסֻבָּכִים זֶה בָּזֶה, וְאָז
                תִּטֹּל שָׂכָר בָּזוֹ הַמִּצְוָה לְהַצִּיל בַּעֲלָהּ מִן הָאִסּוּר, שֶׁלִּפְעָמִים
                הָאִישׁ בָּהוּל לִלְבֹּשׁ בְּגָדָיו וְאֵינוֹ בּוֹדֵק, אַךְ עִם כָּל זֶה הוּא לֹא
                יִסְמֹךְ עַל אִשְׁתּוֹ אֶלָּא יִבְדֹּק וְאַחַר כָּךְ יְבָרֵךְ.
</p>
            <div class="mw-heading mw-heading3"><h3 id="ה"><span id=".D7.94"></span>ה</h3></div>
            <p>סֵדֶר עֲטִיפַת הַטַּלִּית גָּדוֹל הוּא כָּךְ, אַחַר סִיּוּם הַבְּרָכָה תַּעֲטֹף בּוֹ
                רֹאשְׁךָ בִּלְבַד, וְלֹא כְּאוֹתָם הַמִּתְחַכְּמִים לְעַטֵּף בּוֹ כָּל גּוּפָם
                מִתְּחִלָּה, דְּאֵין לָנוּ אֶלָּא דִּבְרֵי רַבֵּינוּ הָאֲרִ"י זַ"ל. וְאַחַר
                שֶׁעָטַפְתָּ בּוֹ רֹאשְׁךָ יִהְיוּ הַד' כְּנָפוֹת יוֹרְדִין עַל הַכְּתֵפַיִם לְצַד
                פָּנִים, שְׁנַיִם עַל צַד יָמִין וּשְׁנַיִם עַל צַד שְׂמֹאל, אָז תֹּאחַז תְּחִלָּה
                בַּשְּׁנַיִם שֶׁלְּצַד יָמִין וְתַשְׁלִיכֵם לַאֲחוֹרֶיךָ לְצַד שְׂמֹאל, שֶׁיִּהְיוּ
                כְּרוּכִים סְבִיב צַוָּארֶךָ עַל כָּתֵף הַשְּׂמָאלִי לְאָחוֹר <sup
                        class="reference" id="cite&#95;ref-3">
                    <a1 href="#cite_note-3"><span class="cite-bracket">&#91;</span>מאמר מרדכי 3<span
                            class="cite-bracket">&#93;</span></a1>
                </sup>, וּשְׁתַּיִם הַשְּׂמָאלִיִּים יִשָּׁאֲרוּ תְּלוּיִים נֶגֶד פָּנֶיךָ,
                וְתַמְתִּין מְעַט שִׁעוּר מַהֲלַךְ ד' אַמּוֹת אוֹ פָּחוֹת מְעַט<sup
                        class="reference" id="cite&#95;ref-4">
                    <a1 href="#cite_note-4"><span class="cite-bracket">&#91;</span>מאמר מרדכי 4<span
                            class="cite-bracket">&#93;</span></a1>
                </sup>, וְתַחֲזֹר וְתַשְׁלִיךְ אוֹתָם הַשְּׁנַיִם הַשְּׂמָאלִיִּים גַּם כֵּן
                לַאֲחוֹרֶיךָ לְצַד שְׂמֹאל, בְּאֹפֶן שֶׁעַתָּה נַעֲשׂוּ כָּל הַד' כְּנָפוֹת
                תְּלוּיִים לַאֲחוֹרֶיךָ בְּיַחַד בְּצַד שְׂמֹאל, וְתַמְתִּין שִׁעוּר מַהֲלַךְ ד'
                אַמּוֹת <sup class="reference" id="cite&#95;ref-5">
                    <a1 href="#cite_note-5"><span class="cite-bracket">&#91;</span>מאמר מרדכי 5<span
                            class="cite-bracket">&#93;</span></a1>
                </sup>, וְאָז תּוֹרִיד הַטַּלִּית הַכָּרוּךְ בְּצַוָּארְךָ עַל כָּל גּוּפְךָ<sup
                        class="reference" id="cite&#95;ref-6">
                    <a1 href="#cite_note-6"><span class="cite-bracket">&#91;</span>מאמר מרדכי 6<span
                            class="cite-bracket">&#93;</span></a1>
                </sup>, וְעַתָּה תִּהְיֶה מְעֻטָּף בּוֹ רֹאשְׁךָ וְגוּפְךָ בְּיַחַד. כֵּן מְפֹרָשׁ
                בְּסֵפֶר הַכַּוָּנוֹת דְּרוּשׁ הַצִּיצִית פֶּרֶק א' [דַּף ד ע"א], וּכְמוֹ
                שֶׁדִּקְדֵּק יָפֶה הָרַב אֱמֶת לְיַעֲקֹב זַ"ל דַּף ק"ז ע"ד [בְּקֻנְטְרֵס שְׂפַת
                אֱמֶת סִימָן י], וְכֵן מְפֹרָשׁ לְהֶדְיָא בְּסִדּוּר רַבֵּינוּ הָרָשָׁ"שׁ זַ"ל.
                וּמַה שֶׁכָּתַבְנוּ שֶׁיִּשְׁהֶה בֵּין הַשְׁלָכַת שְׁתַּיִם הַיְּמָנִיִּים
                לְהַשְׁלָכַת שְׁתַּיִם הַשְּׂמָאלִיִּים שִׁעוּר הִלּוּךְ ד' אַמּוֹת, זֶה לֹא
                נִתְפָּרֵשׁ לְהֶדְיָא בְּדִבְרֵי רַזַ"ל וּבְדִבְרֵי הָרָשָׁ"שׁ זַ"ל, אַךְ הוֹאִיל
                וְנִתְפָּרֵשׁ שָׁם שֶׁצָּרִיךְ לְכַוֵּן בָּזֶה כַּוָּנוֹת בִּפְנֵי עַצְמָם וּבָזֶה
                כַּוָּנוֹת בִּפְנֵי עַצְמָם, דְּהַשְׁלָכַת הַשְׁתַּיִם תְּחִלָּה בְּעוֹד
                שֶׁהַשְּׁתַּיִם הַשְּׂמָאלִים עוֹדָם תְּלוּיִים לְצַד פָּנִים יֵשׁ בָּזֶה עִנְיָן
                בִּפְנֵי עַצְמוֹ, וַאֲנַחְנוּ אֵין אֲנַחְנוּ מְכַוְּנִים בְּכַוָּנוֹת הָאֵלּוּ,
                לְכָךְ דַּי לָנוּ שֶׁנִּשְׁהֶה הִלּוּךְ ד' אַמּוֹת כְּדֵי לְקַיֵּם הַהוֹרָאָה שֶׁל
                מַעֲשֶׂה זוֹ, וּכְמוֹ שֶׁכָּתוּב [בראשית לב, יז] 'עֵדֶר עֵדֶר לְבַדּוֹ... וְרֶוַח
                תָּשִׂימוּ בֵּין עֵדֶר וּבֵין עֵדֶר'.
</p>
            <div class="mw-heading mw-heading3"><h3 id="ו"><span id=".D7.95"></span>ו</h3></div>
            <p>בֵּין בְּטַלִּית גָּדוֹל וּבֵין בְּטַלִּית קָטָן יְבָרֵךְ מְעֻמָּד. וּמִנְהַג
                רַבֵּינוּ הָאֲרִ"י זַ"ל שֶׁגַּם טַלִּית קָטָן הָיָה תְּחִלָּה מְעַטֵּף בּוֹ רֹאשׁוֹ
                וְאַחַר כָּךְ מוֹרִיד אוֹתוֹ עַל גּוּפוֹ, וּלְפִיכָךְ הָיָה מְבָרֵךְ עַל טַלִּית
                קָטָן "לְהִתְעַטֵּף". וְכָל אָדָם אִם יַעֲשֶׂה כֵּן הִנֵּה מָה טוֹב. אַךְ מִי
                שֶׁאֵינוֹ מְעַטֵּף בּוֹ רֹאשׁוֹ אֶלָּא תֵּכֶף מוֹרִידוֹ עַל גּוּפוֹ וְלוֹבְשׁוֹ,
                יְבָרֵךְ "עַל מִצְוַת צִיצִית" וְלֹא יְבָרֵךְ "לְהִתְעַטֵּף".
</p>
            <div class="mw-heading mw-heading3"><h3 id="ז"><span id=".D7.96"></span>ז</h3></div>
            <p>הַלּוֹבֵשׁ טַלִּית חָדָשׁ יְבָרֵךְ "שֶׁהֶחֱיָנוּ" אַחַר בִּרְכַּת "לְהִתְעַטֵּף"
                וְטַלִּית קָטָן אֵין מְבָרְכִין שֶׁהֶחֱיָנוּ דְּאֵין דֶּרֶךְ לַעֲשׂוֹתוֹ מִדָּבָר
                חָשׁוּב שֶׁיִּהְיֶה שָׂמֵחַ בּוֹ. וְאִם עֲשָׂאוֹ מִדָּבָר חָשׁוּב שֶׁהוּא שָׂמֵחַ
                בּוֹ יְבָרֵךְ שֶׁהֶחֱיָנוּ.
</p>
            <div class="mw-heading mw-heading3"><h3 id="ח"><span id=".D7.97"></span>ח</h3></div>
            <p>אֵין לְהַקְפִּיד לְהַנִּיחַ סִימָן בְּטַלִּית לָשִׂים תָּמִיד צַד אֶחָד שֶׁל
                הַטַּלִּית עַל הָרֹאשׁ וְלֹא יֵהָפֵךְ, כְּמוֹ שֶׁיֵּשׁ נוֹהֲגִים לְהַקְפִּיד בְּכָךְ
                וְלַעֲשׂוֹת סִימָן, כִּי מְפֹרָשׁ בְּדִבְרֵי רַבֵּינוּ הָאֲרִ"י זַ"ל [שַׁעַר
                הַכַּוָּנוֹת ה ע"ב] דְּאֵין לְהַקְפִּיד עַל כָּךְ, וְיִלְבֹּשׁ כַּאֲשֶׁר יִזְדַּמֵּן
                לוֹ<sup class="reference" id="cite&#95;ref-7">
                    <a1 href="#cite_note-7"><span class="cite-bracket">&#91;</span>מאמר מרדכי 7<span
                            class="cite-bracket">&#93;</span></a1>
                </sup>.
</p>
            <div class="mw-heading mw-heading3"><h3 id="ט"><span id=".D7.98"></span>ט</h3></div>
            <p>יִזָּהֵר שֶׁלֹּא יָסִיר הַטַּלִּית מֵעָלָיו בְּשׁוּם זְמַן, הֵן בְּעֵת שֵׁנָה הֵן
                בְּעֵת תַּשְׁמִישׁ הַמִּטָּה<sup class="reference" id="cite&#95;ref-8">
                    <a1 href="#cite_note-8"><span class="cite-bracket">&#91;</span>מאמר מרדכי 8<span
                            class="cite-bracket">&#93;</span></a1>
                </sup>, וְרַק כְּשֶׁיִּכָּנֵס לַמֶּרְחָץ יְסִירֶנּוּ. וְאִם נִכְנָס לְבֵית הַכִּסֵּא
                וְאֵין עָלָיו בֶּגֶד עֶלְיוֹן הַמְכַסֶּה אֶת הַטַּלִּית קָטָן, אָז יְכַסֶּה
                וְיַצְנִיעַ הַצִּיצִיּוֹת שֶׁבּוֹ, שֶׁלֹּא יִהְיוּ תְּלוּיִים לְהֶדְיָא בְּגָלוּי.
</p>
            <div class="mw-heading mw-heading3"><h3 id="י"><span id=".D7.99"></span>י</h3></div>
            <p>אִם פָּשַׁט טַלִּית גָּדוֹל כְּדֵי לִכָּנֵס לְבֵית הַכִּסֵּא אוֹ בִּשְׁבִיל עֵסֶק
                אַחֵר עַל דַּעַת לַחֲזֹר וּלְלָבְשׁוֹ מִיָּד, אֵין צָרִיךְ לְבָרֵךְ עָלָיו שֵׁנִית.
                וְאַף עַל גַּב דְּמָרָן זַ"ל [או"ח ח, יד] סְבִירָא לֵהּ לְבָרֵךְ, קַיְמָא לַן סָפֵק
                בְּרָכוֹת לְהָקֵל, וַאֲפִלּוּ נֶגֶד סְבָרַת מָרָן זַ"ל. הוּא הַדִּין בְּטַלִּית
                קָטָן אִם פּוֹשְׁטוֹ לְהִכָּנֵס לִטְבִילָה לֹא יְבָרֵךְ כְּשֶׁלּוֹבְשׁוֹ בְּעֵת
                שֶׁיָּצָא, מִשּׁוּם סָפֵק בְּרָכוֹת. וְאַף עַל גַּב דִּמְפֹרָשׁ בְּסֵפֶר
                הַכַּוָּנוֹת [דַּף ז ע"ב] דְּרַבֵּינוּ הָאֲרִ"י זַ"ל הָיָה מִנְהָגוֹ לְבָרֵךְ עַל
                טַלִּית קָטָן אַחַר טְבִילָה, וְאֵין אוֹמְרִים סָפֵק בְּרָכוֹת כְּנֶגֶד רַבֵּינוּ
                הָאֲרִ"י זַ"ל, מִכָּל מָקוֹם יֵשׁ לוֹמַר שָׁאנֵי רַבֵּינוּ הָאֲרִ"י זַ"ל שֶׁהָיָה
                מִתְעַכֵּב בִּטְבִילָה וְעוֹשֶׂה בָּהּ כַּוָּנוֹת הַרְבֵּה וְנַעֲשֶׂה הֶסַּח דַּעַת
                טְפֵי. מִיהוּ אִם פּוֹשְׁטוֹ כְּדֵי לִכָּנֵס לַמֶּרְחָץ דְּשׁוֹהֶה שָׁם הַרְבֵּה,
                יֵשׁ לְבָרֵךְ ע"פ מִנְהַג הָאֲרִ"י זַ"ל. כָּךְ הַעֲלֵתִי בְּסִפְרֵי הַקָּטָן
                מְקַבְצִיאֵל. מִיהוּ אִם הֶחֱלִיף בְּגָדָיו וְלוֹבֵשׁ טַלִּית קָטָן אַחֵר, אֲפִלּוּ
                שֶׁהוּא לוֹבְשׁוֹ תֶּכֶף וּמִיָּד אַחַר שֶׁפָּשַׁט הָרִאשׁוֹן, יְבָרֵךְ עַל זֶה
                הֶחָדָשׁ. וְכֵן הוּא הַדִּין בְּטַלִּית גָּדוֹל אִם פּוֹשֵׁט זֶה שֶׁעָלָיו וְלוֹבֵשׁ
                טַלִּית גָּדוֹל אַחֵר, יְבָרֵךְ עַל הַשֵּׁנִי.
                וּבְסִפְרֵי הַקָּטָן רַב פְּעָלִים [ח"ב או"ח סִימָן ה] כָּתַבְתִּי בִּתְשׁוּבָה
                בְּסִיַּעְתָּא דִּשְׁמַיָּא בְּמִי שֶׁדַּרְכּוֹ לִלְבֹּשׁ צִיצִית וּתְפִלִּין בְּכָל
                יוֹם בְּבֵיתוֹ כְּדֵי שֶׁיִּכָּנֵס לְבֵית הַכְּנֶסֶת בְּצִיצִית וּתְפִלִּין<sup
                        class="reference" id="cite&#95;ref-9">
                    <a1 href="#cite_note-9"><span class="cite-bracket">&#91;</span>מאמר מרדכי 9<span
                            class="cite-bracket">&#93;</span></a1>
                </sup>, אַךְ מֵחֲמַת שֶׁהוֹלֵךְ בִּמְבוֹאוֹת שֶׁשָּׁם עוֹבְרִים וְשָׁבִים בְּנֵי
                אָדָם הַרְבֵּה בְּנֵי בְּרִית וְאֵינָם בְּנֵי בְּרִית אֵינוֹ לוֹבֵשׁ טַלִּית גָּדוֹל
                שֶׁיֵּשׁ לוֹ בְּבֵית הַכְּנֶסֶת, כִּי נִכָּר לְעֵינֵי בְּנֵי אָדָם, אֶלָּא יֵשׁ לוֹ
                טַלִּית דַּק מְאֹד שֶׁיֵּשׁ בּוֹ שִׁעוּר טַלִּית גָּדוֹל אַךְ אֵינוֹ גָּדוֹל
                הַרְבֵּה, וְלוֹבְשׁוֹ בַּבַּיִת תַּחַת הַגְּלִימָא שֶׁלּוֹ, וּלְרֹב דַּקּוּתוֹ וְגַם
                אֵינוֹ אָרֹךְ הַרְבֵּה אֵינוֹ נִכָּר לְעֵינֵי בְּנֵי אָדָם הָעוֹבְרִים וְשָׁבִים,
                וּכְשֶׁיָּבֹא לְבֵית הַכְּנֶסֶת יִשָּׁאֵר זֶה עָלָיו תַּחַת גְּלִימָתוֹ, וְלוֹבֵשׁ
                טַלִּית הַגָּדוֹל שֶׁיֵּשׁ לוֹ. וְהַעֲלֵתִי בְּסִיַּעְתָּא דִּשְׁמַיָּא דְּיָכוֹל
                לְבָרֵךְ בְּבֵית הַכְּנֶסֶת עַל טַלִּית הַשֵּׁנִי, אַף עַל פִּי שֶׁעֲדַיִן
                הָרִאשׁוֹן עָלָיו שֶׁבֵּרֵךְ עָלָיו בְּבֵיתוֹ, כֵּיוָן דְּאִיכָּא הֶפְסֵק מִבֵּיתוֹ
                לְבֵית הַכְּנֶסֶת, וְגַם אִיכָּא הֶסַּח הַדַּעַת שֶׁהוּא אוֹמֵר פְּסוּקִים עַל
                הַמְּזוּזָה, וְעוֹד שׁוֹהֶה הַרְבֵּה בְּדֶרֶךְ הִלּוּכוֹ, וְשָׁם בְּבֵית הַכְּנֶסֶת
                לוֹבֵשׁ טַלִּית אַחֵר גָּדוֹל כָּרָאוּי בַּעֲטִיפַת הָרֹאשׁ וְהַגּוּף, וְזֶה
                הַטַּלִּית שֶׁעָלָיו הוּא מֻנָּח עַל כְּתֵפָיו תַּחַת גְּלִימָתוֹ, וְעוֹד
                צִדַּדְתִּי טְעָמִים אֲחֵרִים בְּדָבָר זֶה לְבָרֵךְ, וְאֵין לָחוּשׁ בָּזֶה מִשּׁוּם
                סְפֵק בְּרָכוֹת.
</p>
            <div class="mw-heading mw-heading2"><h2 id="מאמר_מרדכי_-_פסקי_מרן_הרב_מרדכי_אליהו"><span
                    id=".D7.9E.D7.90.D7.9E.D7.A8_.D7.9E.D7.A8.D7.93.D7.9B.D7.99_-_.D7.A4.D7.A1.D7.A7.D7.99_.D7.9E.D7.A8.D7.9F_.D7.94.D7.A8.D7.91_.D7.9E.D7.A8.D7.93.D7.9B.D7.99_.D7.90.D7.9C.D7.99.D7.94.D7.95"></span>מאמר
                מרדכי - פסקי מרן הרב מרדכי אליהו</h2></div>
<p><sup>הארות והערות מספרי הרב מרדכי אליהו על ספר בן איש חי הלכות בעריכת ר' שלו שבתאי יצ"ו</sup>
</p>
            <ol class="references" data-mw-group="מאמר מרדכי">
                <li id="cite&#95;note-1"><span class="mw-cite-backlink"><b><a1
                        href="#cite_ref-1">^</a1></b></span> <span class="reference-text"><small>[הֶעָרַת הָעוֹרֵךְ: וְעַיֵּין לְקַמָּן פָּרָשַׁת וַיִּשְׁלַח (אוֹת טז) שֶׁכָּךְ פָּסַק לְמַעֲשֶׂה].</small></span>
</li>
                <li id="cite&#95;note-2"><span class="mw-cite-backlink"><b><a1
                        href="#cite_ref-2">^</a1></b></span> <span class="reference-text"> טוֹב לוֹמַר לִפְנֵי הַבְּרָכָה עַל הַצִּיצִית: "לְשֵׁם יִחוּד קוּדְשָׁא בְּרִיךְ הוּא וּשְׁכִינְתֵּהּ וְכוּ', הֲרֵינִי מוּכָן לִלְבֹּשׁ טַלִּית מְצֻיֶּצֶת כְּהִלְכָתָהּ, כְּמוֹ שֶׁצִּוָּנוּ ה' אֱלוֹקֵינוּ 'וְעָשׂוּ לָהֶם צִיצִת עַל כַּנְפֵי בִגְדֵיהֶם', וְצִוָּנוּ לְהִתְעַטֵּף בְּצִיצִית כְּדֵי שֶׁנִּזְכֹּר אֶת כָּל מִצְווֹתָיו לַעֲשׂוֹתָם, שֶׁנֶּאֱמַר: 'וּרְאִיתֶם אֹתוֹ וּזְכַרְתֶּם אֶת כָּל מִצְוֹת ה' וַעֲשִׂיתֶם אוֹתָם'. וַהֲרֵנִי מְבָרֵךְ עַל עֲטִיפַת הַטַּלִּית כְּתִקּוּן רַבּוֹתֵינוּ זִכְרוֹנָם לִבְרָכָה, וּמְכַוֵּן לִפְטוֹר בִּבְרָכָה זוֹ גַּם טַלִּית קָטָן שֶׁעָלַי, כְּדֵי לַעֲשׂוֹת נַחַת רוּחַ לְיוֹצְרֵנוּ, וְלַעֲשׂוֹת רְצוֹן בּוֹרְאֵנוּ. וְיַעֲלֶה לְפָנֶיךָ ה' אֱלוֹקֵינוּ וְאַלּוֹקֵי אֲבוֹתֵינוּ, כְּאִלּוּ כַּוָּנָתִי בְּכָל הַכַּוָּנוֹת הָרְאוּיוֹת לְכַוֵּן בִּמְצֻוָּה זוֹ, 'וַיְהִי נֹעַם'" וְכוּ'.   <small>(מאמר מרדכי - לִימוֹת הַחוֹל ז, ג; וְעַיֵּן גִּרְסָה דּוֹמֶה בְּסִדּוּר קוֹל אֵלִיָּהוּ עמ' נט) [הֶעָרַת הָעוֹרֵךְ: עַיֵּן גַּם נֹסַח לְשֵׁם יִחוּד שֶׁהֵבִיא הבא"ח בְּסֵפֶר עוֹד יוֹסֵף חַי בְּרֵאשִׁית אוֹת א].</small></span>
</li>
                <li id="cite&#95;note-3"><span class="mw-cite-backlink"><b><a1
                        href="#cite_ref-3">^</a1></b></span> <span class="reference-text"> בְּשָׁעָה שֶׁמִּתְעַטֵּף בְּטַלִּית צָרִיךְ לְהִזָּהֵר שֶׁהַפָּנִים תִּהְיֶינָה מְכֻסּוֹת, אַךְ הָעֵינַיִם תִּהְיֶינָה מְגֻלּוֹת - וְזֶהוּ עִטּוּף, אֲבָל אִם יוֹרִיד אֶת רֹאשׁ הַטַּלִּית עַל פָּנָיו וִיכַסֶּה גַּם אֶת עֵינָיו, אֵין זֶה עֲטִיפָה אֶלָּא כְּרִיכָה, וְעַל כֵּן צָרִיךְ שֶׁיַּנִּיחַ אֶת הַטַּלִּית עַל רֹאשׁוֹ עַד הַמֵּצַח וְיַעֲבִיר אֶת הַטַּלִּית עַל חָטְמוֹ מִצַּד מַטֵּה, וִיכַסֶּה גַּם אֶת שְׂפָמוֹ וּזְקָנוֹ, וְעֵינָיו תִּשָּׁאַרְנָה מְגֻלּוֹת. <small>(מאמר מרדכי - לִימוֹת הַחֹל ז, מב עפ"י עוֹד יוֹסֵף חַי בְּרֵאשִׁית אוֹת יא; וְחָזַר בּוֹ מָרָן הָרַב זצ"ל מִמַּה שֶׁכָּתַב בְּסִדּוּר קוֹל אֵלִיָּהוּ עמ' נח אוֹת ג שֶׁאֵין לְכַסּוֹת הַסַּנְטֵר וְהַפֶּה).</small></span>
</li>
                <li id="cite&#95;note-4"><span class="mw-cite-backlink"><b><a1
                        href="#cite_ref-4">^</a1></b></span> <span class="reference-text"> כְּשֶׁשּׁוֹהֶה בֵּין הַעֲבָרַת שְׁתֵּי הַכְּנָפוֹת מִצַּד יָמִין לַאֲחוֹרָיו, לְבֵין הַעֲבָרַת שְׁתֵּי כְּנָפוֹת צַד שְׂמֹאל, טוֹב לְהַרְהֵר בַּפָּסוּק: "שׂוֹשׂ אָשִׂישׂ בַּה' תָּגֵל נַפְשִׁי בֵּאלֹקַי, כִּי הֲלִבְּשַׁנִי בִּגְדֵי יֶשַׁע מְעִיל צְדָקָה יְעָטָנִי, כֶּחָתָן יְכַהֵן פְּאֵר וְכַכַּלָּה תַּעְדֶּה כֵלֶיהָ". <small>(מאמר מרדכי - לִימוֹת הַחֹל ז, לז עפ"י עוֹד יוֹסֵף חַי בְּרֵאשִׁית ז).</small></span>
</li>
                <li id="cite&#95;note-5"><span class="mw-cite-backlink"><b><a1
                        href="#cite_ref-5">^</a1></b></span> <span class="reference-text"> לְאַחַר שֶׁהֶעֱבִיר לַאֲחוֹרָיו גַּם אֶת שְׁתֵּי הַכְּנָפוֹת מִצַּד שְׂמֹאל, יְהַרְהֵר בִּשְׁלוֹשָׁה פְּסוּקִים אֵלּוּ: "ה' צְבָאוֹת עִמָּנוּ מִשְׂגָּב לָנוּ אֱלֹקֵי יַעֲקֹב סֶלָה". "ה' צְבָאוֹת אַשְׁרֵי אָדָם בֹּטֵחַ בָּךְ". "ה' הוֹשִׁיעָה הַמֶּלֶךְ יַעֲנֵנוּ בְיוֹם קָרְאֵנוּ". <small>(מאמר מרדכי - לִימוֹת הַחֹל ז, לח עפ"י עוֹד יוֹסֵף חַי בְּרֵאשִׁית ז).[הֶעָרַת הָעוֹרֵךְ: בְּעוֹד יוֹסֵף חַי בְּרֵאשִׁית אוֹת ז כָּתַב הבא"ח: וְאַחַר שֶׁיַּשְׁלִיךְ שְׁנֵי כְּנָפוֹת הַשְּׂמָאלִיִּים יֹאמַר בְּלַחַשׁ ג' פְּסוּקִים אֵלּוּ ה' צְבָאוֹת וְכוּ' עכ"ל. וְאִלּוּ מָרָן הָרַב זצ"ל כָּתַב שֶׁיְּהַרְהֵר אוֹתָם].</small></span>
</li>
                <li id="cite&#95;note-6"><span class="mw-cite-backlink"><b><a1
                        href="#cite_ref-6">^</a1></b></span> <span class="reference-text"> אַחַר שֶׁמִּתְעַטֵּף בְּטַלִּית, קֹדֶם שֶׁהוֹרִידוּ עַל רֹאשׁוֹ וְגוּפוֹ, טוֹב לָקַחַת אֶת ד' הַצִּיצִיּוֹת וּלְהִסְתַּכֵּל בָּהֶם שְׁתֵּי פְּעָמִים, וְאַחַ"כּ יוֹרִיד אֶת הַטַּלִּית עַל גּוּפוֹ <small>(מאמר מרדכי - לִימוֹת הַחֹל ז, לט).</small></span>
</li>
                <li id="cite&#95;note-7"><span class="mw-cite-backlink"><b><a1
                        href="#cite_ref-7">^</a1></b></span> <span class="reference-text"> אַךְ אִם יֵשׁ סִימָן בַּטַּלִּית כְּגוֹן עֲטֶרֶת מֶשִׁי אוֹ כֶּסֶף שֶׁתּוֹפְרִים בְּשׁוּלֵי הַטַּלִּית, יֵשׁ לְהַקְפִּיד שֶׁלֹּא יֵהָפֵךְ צַד הָרֹאשׁ כְּלַפֵּי מַטָּה. <small>(מאמר מרדכי - לִימוֹת הַחֹל ז, מד).</small></span>
</li>
                <li id="cite&#95;note-8"><span class="mw-cite-backlink"><b><a1
                        href="#cite_ref-8">^</a1></b></span> <span class="reference-text"> כְּשֶׁמְּשַׁמֵּשׁ מִטָּתוֹ יָכוֹל לִכְרַכָּה סְבִיב צַוָּארוֹ. <small>(מאמר מרדכי - לִימוֹת הַחֹל ז, נ; דַּרְכֵי טָהֳרָה כב, לח).</small></span>
</li>
                <li id="cite&#95;note-9"><span class="mw-cite-backlink"><b><a1
                        href="#cite_ref-9">^</a1></b></span> <span class="reference-text"><small>[הֶעָרַת הָעוֹרֵךְ: עַיֵּן לְקַמָּן פָּרָשַׁת וַיֵּרָא (אוֹת ה) בְּעִנְיָן זֶה וּמַשְׁמָעוּתוֹ].</small></span>
</li>
</ol>
<!-- 
NewPP limit report
Parsed by mw‐web.codfw.main‐5d87785f4‐8jltd
Cached time: 20251220135440
Cache expiry: 2592000
Reduced expiry: false
Complications: [show‐toc]
CPU time usage: 0.030 seconds
Real time usage: 0.041 seconds
Preprocessor visited node count: 164/1000000
Revision size: 34773/2097152 bytes
Post‐expand include size: 915/2097152 bytes
Template argument size: 0/2097152 bytes
Highest expansion depth: 4/100
Expensive parser function count: 0/500
Unstrip recursion depth: 0/20
Unstrip post‐expand size: 9357/5000000 bytes
Number of Wikibase entities loaded: 0/500
-->
<!--
Transclusion expansion time report (%,ms,calls,template)
100.00%    5.916      1 -total
 77.11%    4.562      1 תבנית:בא&quot;ח_נווט
 21.38%    1.265      1 תבנית:ש
 21.00%    1.242      1 תבנית:תוכן_עניינים_שטוח
-->

            <!-- Saved in parser cache with key hewikisource:pcache:212162:|#|:idhash:canonical and timestamp 20251220135440 and revision id 2893631. Rendering was triggered because: diff-page
             -->
        </div>
    </div>
</div>


<div class="mw-footer-container">


</div>


<div class="mw-portlet mw-portlet-dock-bottom emptyPortlet" id="p-dock-bottom">
    <ul>

    </ul>
</div>

</body>
</html>
<!DOCTYPE html>
<html class="client-nojs vector-feature-language-in-header-enabled vector-feature-language-in-main-page-header-disabled vector-feature-page-tools-pinned-disabled vector-feature-toc-pinned-clientpref-1 vector-feature-main-menu-pinned-disabled vector-feature-limited-width-clientpref-1 vector-feature-limited-width-content-disabled vector-feature-custom-font-size-clientpref-1 vector-feature-appearance-pinned-clientpref-1 vector-feature-night-mode-enabled skin-theme-clientpref-day vector-sticky-header-enabled vector-toc-available"
      dir="rtl" lang="he">
<head>
<meta charset="UTF-8">
</head>
<body class="skin--responsive skin-vector skin-vector-search-vue mediawiki rtl sitedir-rtl mw-hide-empty-elt ns-0 ns-subject mw-editable page-בן_איש_חי_שנה_ראשונה_נח rootpage-בן_איש_חי_שנה_ראשונה_נח skin-vector-2022 action-view">
<div aria-live="polite" class="mw-aria-live-region" id="mw-aria-live-region"></div>
<div class="vector-header-container">

</div>


<div class="vector-column-start">
    <div class="vector-main-menu-container">
        <div id="mw-navigation">
            <nav aria-label="אתר" class="vector-main-menu-landmark" id="mw-panel">
                <div class="vector-pinned-container" id="vector-main-menu-pinned-container">

                </div>
            </nav>
        </div>
    </div>
</div>


<div class="mw-content-container">
    <main class="mw-body" id="content">
        <header class="mw-body-header vector-page-titlebar no-font-mode-scale">
            <nav aria-label="תוכן עניינים" class="vector-toc-landmark">


            </nav>
            <h1 class="firstHeading mw-first-heading" id="firstHeading"><span
                    class="mw-page-title-main">בן איש חי שנה ראשונה נח</span></h1>


        </header>
    </main>
</div>


<div aria-labelledby="firstHeading" class="vector-body" data-mw-ve-target-container
     id="bodyContent">

    <div id="contentSub">
        <div id="mw-content-subtitle"></div>
    </div>


    <div class="mw-body-content" id="mw-content-text">
        <div class="mw-fr-revision-details-dialog" id="mw-fr-revision-details"
             style="display:none;">
            <div tabindex="0"></div>
            <div class="cdx-dialog cdx-dialog--horizontal-actions">
                <header class="cdx-dialog__header cdx-dialog__header--default">
                    <div class="cdx-dialog__header__title-group"><h2
                            class="cdx-dialog__header__title">מצב גרסת הדף</h2>
                        <p class="cdx-dialog__header__subtitle">הדף הזה לא נבדק</p></div>
                    <button aria-label="סגירה"
                            class="cdx-button cdx-button--action-default cdx-button--weight-quiet&#10;&#9;&#9;&#9;&#9;&#9;&#9;&#9;cdx-button--size-medium cdx-button--icon-only cdx-dialog__header__close-button"
                            onclick="document.getElementById(&quot;mw-fr-revision-details&quot;).style.display = &quot;none&quot;;"
                            type="submit"><span
                            class="cdx-icon cdx-icon--medium&#10;&#9;&#9;&#9;&#9;&#9;&#9;&#9;cdx-fr-css-icon--close"></span>
                    </button>
                </header>
                <div class="cdx-dialog__body"></div>
            </div>
            <div tabindex="0"></div>
        </div>
        <div class="mw-content-rtl mw-parser-output" dir="rtl" lang="he">

<p><b>הלכות שנה ראשונה – פרשת נח – המשך הלכות ציצית</b>
</p>
            <div class="mw-heading mw-heading2"><h2 id="פתיחה"><span id="intro"></span>פתיחה</h2>
            </div>
            <p>וְאַתֶּם פְּרוּ וּרְבוּ שִׁרְצוּ בָאָרֶץ וּרְבוּ בָהּ, יֵשׁ לְהַקְשׁוֹת מֵאַחַר
                שֶׁאָמַר פְּרוּ וּרְבוּ לָמָּה הֻצְרַךְ לוֹמַר עוֹד שִׁרְצוּ וּרְבוּ, וְעוֹד לָמָּה
                נָקִיט לָשׁוֹן שִׁרְצוּ שֶׁהוּא לָשׁוֹן הָאָמוּר בִּשְׁרָצִים, וְעוֹד תֵּבַת "בָּהּ"
                לְשׁוֹן יֶתֶר דְּוַדַּאי הוּא בָּהּ וְלֹא בַּשָּׁמַיִם,
            </p>
            <p>וְנִרְאֶה לִי בְּסִיַּעְתָּא דִּשְׁמַיָּא דְּיָדוּעַ שֶׁכָּל עוֹלָם יֵשׁ לוֹ שֵׁם
                מִשֵּׁמוֹת הַקּוֹדֶשׁ הַמֵּאִיר בּוֹ, וְזֶה הַשֵּׁם הוּא נִקְרָא שַׂר לְאוֹתוֹ
                עוֹלָם, וְהַיְנוּ שֵׁם <b>א"ל אדנ"י</b> מֵאִיר בַּעֲשִׂיָּה, וְשֵׁם <b>אל הוי"ה</b>
                מֵאִיר בִּיצִירָה, וְשֵׁם <b>אל שד"י</b> מֵאִיר בִּבְרִיאָה. נִמְצָא שַׂר
                הָעֲשִׂיָּה הוּא שֵׁם <span class="gim-calc" style="border-bottom: 1px dashed #f0f">אל אדנ"י</span>
                שֶׁעוֹלֶה מִסְפַּר <span class="gim-calc"
                                         style="border-bottom: 1px dashed #f0f">צ"ו</span>.
                וְהַכָּתוּב אָמַר עוֹלָם חֶסֶד יִבָּנֶה דְּקִיּוּם הָעוֹלָם הוּא עַל חֶסֶד אֵל,
                וכמ"ש חֶסֶד אֵל כָּל הַיּוֹם, אַךְ הָעוֹלָם צָרִיךְ לִשְׁמִירָה מֵחֶסֶד אֵל בְּשֵׁשׁ
                קְצָווֹת שֶׁלּוֹ, שֶׁהֵם אַרְבַּע רוּחוֹת וּמַעֲלֶה וּמַטָּה, שֶׁצָּרִיךְ לִהְיוֹת
                חֶסֶד יְסוֹבְבֶנּוּ בְּשֵׁשׁ קַצְווֹתָיו, וְגַם בִּזְמַן שְׁנוֹת הָעוֹלָם שֶׁהֵם
                שִׁשָּׁה אֲלָפִים שָׁנָה, ג"כ מִתְפַּשֵּׁט שִׁשָּׁה פְּעָמִים חֶסֶד אֵל, וז"ש
                וְאַתֶּם פְּרוּ וּרְבוּ, וּבִשְׂכַר פְּרִיָּה וּרְבִיָּה שֶׁלָּכֶם אָז שִׁרְצוּ
                בָּאָרֶץ, חִלֵּק תֵּבַת <b>שִׁרְצוּ</b> לִשְׁתַּיִם וְקָרֵי בָּהּ <b>שַׂר צ"ו</b>,
                הוּא שֵׁם אל אדנ"י הַמֵּאִיר בַּעֲשִׂיָּה שֶׁעוֹלֶה מִסְפַּר צ"ו שֶׁנִּקְרָא שַׂר
                הָעֲשִׂיָּה הִנֵּה הֶאָרָתוֹ תִּתְפַּשֵּׁט עַד הָאָרֶץ הֲלָזוּ הַתַּחְתּוֹנָה
                שֶׁהִיא בִּכְלַל הָעֲשִׂיָּה, יַעַן כִּי הִיא סִיּוּם הָעֲשִׂיָּה וְשִׁיּוּרִין
                שֶׁלָּהּ כַּנּוֹדָע, וז"ש שַׂר צ"ו -- תִּהְיֶה הֶאָרָתוֹ נִמְשֶׁכֶת בָּאָרֶץ
                הֲלָזוּ, וְגַם עוֹד וּרְבוּ בָּהּ, כְּלוֹמַר וְרַב וָא"ו בָּהּ -- שֶׁתִּתְפַּשֵּׁט
                הֶאָרַת וָא"ו פְּעָמִים חֶסֶד אֵל בְּשִׁשָּׁה קְצָווֹת שֶׁלָּהּ, וְגַם בִּזְמַן
                הַשָּׁנִים שֶׁלָּהּ:
            </p>
            <p>וְהִנֵּה
                <span class="TooltipPhrase">ו' פְּעָמִים חֶסֶד אֵל<span class="TooltipSpan"><small>&#160;ו' פְּעָמִים חֶסֶד אֵל שווה 618</small></span></span>
                הַמְּאִירִים בְּשִׁשָּׁה קְצָווֹת הָעוֹלָם, עוֹלִים מִסְפַּר <span class="gim-calc"
                                                                                   style="border-bottom: 1px dashed #f0f">תרי"ח</span>,
                לָכֵן הַטַּלִּית שֶׁהוּא מֵגֵן עַל הָאָדָם כמ"ש בְּצֵל כְּנָפֶיךָ תַּסְתִּירֵנוּ,
                מִצְוָתוֹ מִן הַתּוֹרָה הוּא שֶׁיִּהְיֶה מ<span class="gim-calc"
                                                                style="border-bottom: 1px dashed #f0f">צֶמֶר רְחֵלִים</span>,
                שֶׁעוֹלֶה מִסְפָּר תרי"ח, לִרְמֹז שֶׁבִּזְכוּת מִצְוַת הַטַּלִּית הַנַּעֲשֶׂה מִן
                צֶמֶר רְחֵלִים, נִזְכֶּה לִשְׁמִירָה מִשִּׁשָּׁה פְּעָמִים חֶסֶד אֵל בְּשֵׁשׁ
                קְצָווֹת שֶׁלָּנוּ.
            </p>
            <p>וְעוֹד נִרְמַז מִסְפַּר צֶמֶר רְחֵלִים בְּמִסְפַּר הַצִּיצִית, דְּאוֹתִיּוֹת <span
                    class="gim-calc" style="border-bottom: 1px dashed #f0f">צִיצִית</span> עוֹלִים
                <span class="gim-calc" style="border-bottom: 1px dashed #f0f">ת"ר</span>, וְעִם ב'
                נְקֻדּוֹת שֶׁבּוֹ שֶׁהֵם ב' חיר"ק נַעֲשֶׂה מִסְפָּרוֹ <span class="gim-calc"
                                                                            style="border-bottom: 1px dashed #f0f">תר"ך</span>
                כְּמִנְיַן <span class="gim-calc" style="border-bottom: 1px dashed #f0f">צֶמֶר רְחֵלִים</span>
                עַם כּוֹלֵל ב' תֵּבוֹת, וְלָכֵן בְּצִיצִית שֶׁהוּא מִסְפַּר <span class="gim-calc"
                                                                                  style="border-bottom: 1px dashed #f0f">כֶּתֶר</span>
                יִהְיֶה זְכִירָה לתר"ך מִצְוֹת שֶׁהֵם תרי"ג דְּאוֹרָיְתָא וְשֶׁבַע דְּרַבָּנָן:
</p>
            <div class="mw-heading mw-heading2"><h2 id="הלכות"><span id="halach"></span>הלכות</h2>
            </div>
            <p>שְׁלֹשָׁה מִינֵי טַלִּית הֵם, הָאֶחָד שֶׁל צֶמֶר רְחֵלִים וְאֵלִים, וּבְטַלִּית זֶה
                יַעֲשֶׂה גַּם הַצִּיצִיּוֹת שֶׁלּוֹ מִצֶּמֶר הַנִּזְכָּר וְזֶה הוּא הַחִיּוּב מִן
                הַתּוֹרָה לְכֻלֵּי עָלְמָא, וְהַלּוֹבְשׁוֹ מְקַיֵּם מִצְוַת עֲשֵׂה מִן הַתּוֹרָה
                אַלִּבָּא דְּכֻלֵּי עָלְמָא:
            </p>
            <p>וְהַשֵּׁנִי טַלִּית שֶׁל צֶמֶר גֶּפֶן אוֹ טַלִּית שֶׁל מֶשִׁי, וּבָזֶה יֵשׁ
                פְּלֻגְתָּא דְּיֵשׁ אוֹמְרִים חַיָּב מִן הַתּוֹרָה, וְיֵשׁ אוֹמְרִים חַיָּב
                מִדְּרַבָּנָן, וְגַם לְמָאן דְּאָמַר חִיּוּבוֹ מִדְּרַבָּנָן יוּכַל לְבָרֵךְ עָלָיו
                כְּמוֹ דִּמְבָרְכִין עַל מִצְוָה דְּרַבָּנַן, וּבְעִנְיַן הַצִּיצִיּוֹת אַף-עַל-גַּב
                דִּלְדַעַת מָרָן זַ"ל וּדְעִמֵּהּ יוּכַל לְהַנִּיחַ צִיצִיּוֹת שֶׁל צֶמֶר רְחֵלִים
                גַּם בִּבְגָדִים שֶׁל שְׁאָר מִינִים, עִם כָּל זֶה אִם הַטַּלִּית הוּא שֶׁל צֶמֶר
                גֶּפֶן טוֹב שֶׁיַּנִּיחַ בּוֹ צִיצִיּוֹת מִמִּין שֶׁלּוֹ שֶׁהוּא צֶמֶר גֶּפֶן, יַעַן
                דִּלְדַעַת מָהָרָ"ם מֵרוֹטְנְבּוּרְג זַ"ל וּדְעִמֵּהּ אֵין פּוֹטְרִים צִיצִית שֶׁל
                צֶמֶר בִּבְגָדִים שֶׁל שְׁאָר מִינִים, לְכָךְ לָצֵאת יְדֵי חוֹבַת פְּלֻגְתָּא
                הַנִּזְכֶּרֶת, יַנִּיחַ הַצִּיצִיּוֹת מִמִּין הַבֶּגֶד עַצְמוֹ, מִיהוּ כָּל זֶה
                דַּוְקָא בְּהֵיכָא דְּהַטַּלִּית הוּא צֶמֶר גֶּפֶן דְּאָז יַנִּיחַ הַצִּיצִיּוֹת
                צֶמֶר גֶּפֶן, אֲבָל אִם הַטַּלִּית שֶׁל מֶשִׁי קָשֶׁה לִמְצוֹא צִיצִיּוֹת שֶׁל
                מֶשִׁי מְתֻקָּנִים לִשְׁמָהּ כְּהִלְכָתָם אַלִּבָּא דְּכֻלֵּי עָלְמָא, יַעַן
                דִּסְבִירָא לָהּ לְגָדוֹל אֶחָד שֶׁהֱבִיאוֹ "בִּרְכֵּי-יוֹסֵף" זַ"ל סִימָן ק"ב
                דִּבְמֶשִׁי צָרִיךְ שֶׁתִּהְיֶה זְרִיקָתוֹ וּמְשִׁיכָתוֹ לִשְׁמָהּ כִּי הַזְּרִיקָה
                וְהַהַמְשָׁכָה בְּמֶשִׁי הִיא כִּטְוִיָּה בְּצֶמֶר עַיֵּן שָׁם וּלְפִי זֶה קָשֶׁה
                הַדָּבָר לִמְצוֹא צִיצִיּוֹת שֶׁל מֶשִׁי מְתֻקָּנִים לִסְבָרָא זוֹ, וְאַף-עַל-גַּב
                דְּ"תְּרוּמַת הַדֶּשֶׁן" זַ"ל נִרְאֶה דְּלָא סָבַר בָּזֶה כְּאוֹתוֹ גָּדוֹל
                הַנִּזְכָּר, עִם כָּל זֶה הָא נִמְצָא פְּלוּגְתָּא וְאוּלַי גַּם מָרָן זַ"ל סְבִירָא
                לָהּ כְּאוֹתוֹ גָּדוֹל, לְכָךְ טַלִּית שֶׁל מֶשִׁי אִם לֹא מָצָא לוֹ צִיצִיּוֹת שֶׁל
                מֶשִׁי מְתֻקָּנִים כַּהֲלָכָה עַל פִּי סְבָרַת אוֹתוֹ גָּדוֹל הַנִּזְכָּר, אָז
                יַנִּיחַ בָּזֶה הַטַּלִּית שֶׁל מֶשִׁי חוּטִין שֶׁל צֶמֶר רְחֵלִים, נִמְצֵאתָ אַתָּה
                לָמֵד טַלִּית שֶׁל מֶשִׁי מִלְּבַד שֶׁהוּא מִדְּרַבָּנָן, הִנֵּה הוּא גָּרוּעַ
                יוֹתֵר מִטַּלִּית צֶמֶר גֶּפֶן מִכֹּחַ הַחוּטִין שֶׁצָּרִיךְ לִתְלוֹת בּוֹ, וּבְכָל
                הָנֵי אִיכָּא עוֹד גֵּרָעוֹן מִטַּלִּית שֶׁל צֶמֶר רְחֵלִים דְּהָתָם הוּא אַלִּבָּא
                דְּכֻלֵּי עָלְמָא, אֲבָל בְּאֵלּוּ הָא אִיכָּא סְבָרַת בַּעַל הָעִטּוּר וְהַבַּ"ח
                זַ"ל דִּסְבִירָא לְהוּ דְּאֵין לְבָרֵךְ אֶלָּא עַל טַלִּית צֶמֶר רְחֵלִים וְחוּטָיו
                צֶמֶר, אֲבָל עַל טַלִּית שֶׁל שְׁאָר מִינִים אֵין לְבָרֵךְ אַךְ לָא קַיְמָא לַן
                לַהֲלָכָה כְּוָתַיְהוּ בָּזֶה:
            </p>
            <p>וְהַשְּׁלִישִׁי הוּא טַלִּית שֶׁשְּׁתִי שֶׁלּוֹ צֶמֶר רְחֵלִים, וְהָעֵרֶב שֶׁל מִין
                אַחֵר אוֹ לְהֵפֶךְ, וְזֶה גָּרוּעַ בְּיוֹתֵר דִּלְדַעַת מָהָרָ"ם מֵרוֹטְנְבּוּרְג
                וּדְעִמֵּהּ אֵין תַּקָּנָה לְטַלִּית זֶה מִצַּד הַחוּטִין, וְרַק לְדַעַת מָרָן זַ"ל
                יֵשׁ לוֹ תַּקָּנָה לִתְלוֹת בּוֹ חוּטִין שֶׁל צֶמֶר רְחֵלִים וְכֵן צָרִיךְ
                לַעֲשׂוֹת: וְלָכֵן רָאוּי לְכָל יְרֵא שָׁמַיִם לְהִזָּהֵר בֵּין בְּטַלִּית גָּדוֹל
                בֵּין בְּטַלִּית קָטָן לִלְבֹּשׁ שֶׁל צֶמֶר רְחֵלִים, וְיִהְיוּ הַחוּטִין גַּם כֵּן
                מִצֶּמֶר רְחֵלִים, וּבָזֶה נִמְצָא מְקַיֵּם מִצְוַת עֲשֵׂה מִן הַתּוֹרָה וְיוֹצֵא
                יְדֵי חוֹבָה בְּצִיצִיּוֹת אַלִּבָּא דְּכֻלֵּי עָלְמָא בְּלִי שׁוּם פִּקְפּוּק:
</p>
            <div class="mw-heading mw-heading3"><h3 id="ב"><span id=".D7.91"></span>ב</h3></div>
            <p>יֵשׁ מִינֵי בְּגָדִים שֶׁקּוֹרִין אוֹתָם כַּרְמָא"ן, וְעוֹד מַה שֶׁקּוֹרִין אוֹתָם
                שַׁא"ל כַּשְׁמִי"ר, וְהֵם נַעֲשִׂים מִצֶּמֶר עִזִּים הַנִּקְרָא בִּלְשׁוֹן
                הַקּוֹדֶשׁ נוֹצָה שֶׁל עִזִּים, הִנֵּה אֵלּוּ דִּינָם כְּמוֹ שְׁאָר מִינִים שֶׁהֵם
                צֶמֶר גֶּפֶן אוֹ מֶשִׁי אוֹ קַנַּבּוֹס, כִּי בְּכָל הַתּוֹרָה אֵינוֹ נִקְרָא צֶמֶר
                בִּסְתָם אֶלָּא רַק צֶמֶר רְחֵלִים שֶׁהֵם הַנְּקֵבוֹת, אוֹ צֶמֶר אֵלִים שֶׁהֵם
                הַזְּכָרִים, אֲבָל שֶׁל עִזִּים נִקְרָא נוֹצָה שֶׁל עִזִּים וְלָכֵן יְרֵא שָׁמַיִם
                יַעֲשֶׂה חֲקִירָה בְּטַלִּיתוֹת שֶׁקּוֹנֶה שֶׁיֵּשׁ נִרְאִין שֶׁל צֶמֶר רְחֵלִים
                וְאֵלִים, אַךְ בֶּאֱמֶת הֵם צֶמֶר גְּמַלִּים אוֹ שֶׁל עִזִּים, וְיֵשׁ שֶׁהַשְּׁתִי
                צֶמֶר וְהָעֵרֶב מִין אַחֵר, דְּאֵלּוּ גְּרוּעִים טְפֵי כָּאָמוּר לְעֵיל:
</p>
            <div class="mw-heading mw-heading3"><h3 id="ג"><span id=".D7.92"></span>ג</h3></div>
            <p>בֶּגֶד שֶׁל עוֹר פָּטוּר לְכֻלֵּי עָלְמָא, דְּלָא מִקְּרֵי בֶּגֶד לְהִתְחַיֵּב
                בְּצִיצִית אֶלָּא דָּבָר שֶׁנֶּאֱרַג:
</p>
            <div class="mw-heading mw-heading3"><h3 id="ד"><span id=".D7.93"></span>ד</h3></div>
            <p>חוּטִין שֶׁל פִּשְׁתִּים אַף עַל גַּב דְּפוֹטְרִין בְּבֶגֶד שֶׁל שְׁאָר מִינִים,
                אָסוּר לִתְלוֹתָן בְּבֶגֶד צֶמֶר מִשּׁוּם כִּלְאַיִם, דְּלָא הִתִּירָה תּוֹרָה
                כִּלְאַיִם בְּצִיצִית אֶלָּא הֵיכָא דְּאִיכָּא תְּכֵלֶת, וּבָזֶה הַזְּמַן לֵית לָן
                תְּכֵלֶת, מִיהוּ יֵשׁ אוֹמְרִים דְּאֵין לִתְלוֹת חוּטֵי פִּשְׁתִּים אֲפִילּוּ
                בְּבֶגֶד שֶׁל שְׁאָר מִינִים שֶׁאֵינָם צֶמֶר, מִפְּנֵי שֶׁיֵּשׁ צֶמֶר שֶׁנִּרְאֶה
                כְּעֵין מֶשִׁי וְיָבוֹאוּ לְהַטִּיל צִיצִית פִּשְׁתִּים בְּבֶגֶד שֶׁל צֶמֶר,
                שֶׁיִּסְבְּרוּ שֶׁהוּא מֶשִׁי, וְהָכִי נָהוּג שֶׁלֹּא לְהַטִּיל חוּטִין שֶׁל
                פִּשְׁתִּים בִּשְׁאָר מִינִים שֶׁאֵינָם צֶמֶר:
</p>
            <div class="mw-heading mw-heading3"><h3 id="ה"><span id=".D7.94"></span>ה</h3></div>
            <p>אֵין לִלְבּוֹשׁ טַלִּית פִּשְׁתָּן אַף עַל פִּי שֶׁהוּא מֻטַּל בּוֹ חוּטִין שֶׁל
                פִּשְׁתָּן מִשּׁוּם גְּזֵרָה, וְרַק בִּשְׁעַת הַדְּחָק דְּאֵין לוֹ בֶּגֶד אַחֵר כִּי
                אִם שֶׁל פִּשְׁתָּן יַטִּיל בּוֹ חוּטִין שֶׁל פִּשְׁתָּן דַּוְקָא, וְלֹא מִין אַחֵר,
                וְהִתִּירוּ לוֹ בָּזֶה בִּשְׁעַת הַדְּחָק דַּוְקָא דְּאֵין לוֹ טַלִּית אַחֵר:
</p>
            <div class="mw-heading mw-heading3"><h3 id="ו"><span id=".D7.95"></span>ו</h3></div>
            <p>טַלִּית שֶׁאֵין לָהּ אַרְבַּע כְּנָפוֹת פְּטוּרָה מִן הַצִּיצִית, וְאִם הִיא בַּעֲלַת
                חָמֵשׁ כְּנָפוֹת אוֹ יוֹתֵר חַיֶּבֶת, אַךְ לֹא יַטִּיל צִיצִית לְכָל כַּנְפוֹתֶיהָ
                כִּי אִם יַטִּיל לְאַרְבַּע כְּנָפוֹת בִּלְבַד, וְיִזָּהֵר לְהַנִּיחַ הַחוּטִין
                בְּאַרְבַּע כְּנָפוֹת הַמְּרֻחָקוֹת זוֹ מִזּוֹ, כִּי הַמְרֻחָקִים נוֹפֵל עֲלֵיהֶם
                שֵׁם כְּנָפוֹת טְפֵי, וְאִם עָבַר וְהֵטִיל יוֹתֵר מִן אַרְבַּע כְּנָפוֹת עָבַר עַל
                בַּל תּוֹסִיף כְּשֶׁיִּלְבָּשֵׁם, וּמִכָּל מָקוֹם יִזָּהֵר לְהִתְרַחֵק מִטַּלִּית
                כָּזוֹ וְלֹא יִלְבַּשׁ טַלִּית שֶׁיֵּשׁ לָהּ יוֹתֵר מֵאַרְבַּע כְּנָפוֹת, אַף עַל
                פִּי שֶׁמַּטִּיל חוּטִין בְּאַרְבַּע בִּלְבַד מִפְּנֵי שֶׁיֵּשׁ חוֹלְקִין
                וּפוֹטְרִין טַלִּית כָּזוֹ מִן הַצִּיצִית וְכַנִּזְכָּר בַּפּוֹסְקִים:
</p>
            <div class="mw-heading mw-heading3"><h3 id="ז"><span id=".D7.96"></span>ז</h3></div>
            <p>כַּנְפוֹת הַטַּלִּית שֶׁהֵם הַקְּרָנוֹת שֶׁמַּטִּילִין בָּהֶם צִיצִית, צָרִיךְ
                לִהְיוֹת מְרֻבָּעִים דַּוְקָא וְלֹא עֲגֻלִּים, שֶׁאֵין עִגּוּל נִקְרָא כָּנָף,
                וְצָרִיךְ לְדַקְדֵּק בָּזֶה בְּטַלִּית קָטָן מִכֹּחַ שֶׁעוֹשִׂין בָּהֶם תְּפִירָה
                וּבְנָקֵל יִהְיוּ נִרְאִין עֲגֻלִּין מִכֹּחַ הַתְּפִירָה:
</p>
            <div class="mw-heading mw-heading3"><h3 id="ח"><span id=".D7.97"></span>ח</h3></div>
            <p>אִם נִקְרַע טַלִּיתוֹ יִזָּהֵר לְתָפְרוֹ תֵּכֶף שֶׁלֹּא יְהֵא בַּת שִׁשָּׁה
                כְּנָפוֹת, דְּאִיכָּא מַאן דְּאָמַר פְּטוּרָה מִן הַצִּיצִית כְּמוֹ שֶׁכָּתַבְתִּי
                לְעֵיל, וְאִם נִקְרַע רֻבָּהּ וּבָא לְתָפְרָהּ, צָרִיךְ לְהַתִּיר הַצִּיצִיּוֹת
                וְיַחֲזֹר וְיִתְלֵם אַחַר הַתְּפִירָה, כָּךְ הֶעֱלוּ הָאַחֲרוֹנִים זַ"ל, וְהַטַּעַם
                מִשּׁוּם תַּעֲשֶׂה וְלֹא מִן הֶעָשׂוּי אַלִּבָּא דְּמַאן דְּאָמַר פְּטוּרָה, וְאַף
                עַל גַּב דְּלָא קַיְמָא לַן כִּסְבָרָה זוֹ כִּי מָרָן זַ"ל פָּסַק דְּחַיֶּבֶת, עִם
                כָּל זֶה יֵשׁ לִזָּהֵר בָּזֶה לְכַתְּחִלָּה, וְדָבָר זֶה יִמְצָא הַרְבֵּה בְּטַלִּית
                גָּדוֹל שֶׁעוֹשִׂין אוֹתוֹ מִשְׁתֵּי חֲתִיכוֹת שֶׁתּוֹפְרִים אוֹתָם בְּיַחַד,
                וְלִפְעָמִים יִבְלוּ חוּטֵי הַתְּפִירָה וְיִהְיוּ נֶחֱלָקִים זֶה מִזֶּה:
</p>
            <div class="mw-heading mw-heading3"><h3 id="ט"><span id=".D7.98"></span>ט</h3></div>
            <p>סוּדָר שֶׁנּוֹתְנִין עַל הַצַּוָּאר אַף עַל פִּי שֶׁיֵּשׁ לוֹ אַרְבַּע כְּנָפוֹת
                וְיֵשׁ בּוֹ שִׁעוּר צִיצִית פָּטוּר, וְכֵן הוּא הַדִּין הַמַּלְבּוּשִׁים כְּגוֹן
                גְּלִימָא וְכַיּוֹצֵא שֶׁיֵּשׁ לָהֶם שְׁתֵּי כְּנָפוֹת לְמַעְלָה סָמוּךְ לַצַּוָּאר,
                וּשְׁתֵּי כְּנָפוֹת לְמַטָּה פְּטוּרִים וּמִכָּל מָקוֹם יְרֵא שָׁמַיִם יִזָּהֵר
                לַעֲשׂוֹת קֶרֶן אַחַת מֵהֶם עֲגֻלָּה דְּאָז בָּזֶה יִהְיֶה פָּטוּר לְכֻלֵּי עָלְמָא,
                וְאַף עַל פִּי שֶׁלֹּא נָהֲגוּ הָעוֹלָם לָחוּשׁ עַל זֶה הַמַּחְמִיר תָּבוֹא עָלָיו
                בְּרָכָה וְעַיֵּן אַחֲרוֹנִים יְעֻיַּן שָׁם:
</p>
            <div class="mw-heading mw-heading3"><h3 id="י"><span id=".D7.99"></span>י</h3></div>
            <p>מִצְוָה מִן הַמֻּובְחָר לַעֲשׂוֹת חוּטֵי הַצִּיצִית שֶׁזּוֹרִין מִשְּׁמוֹנָה חוּטִין,
                שֶׁיִּהְיוּ כָּל חוּט מִשְּׁמוֹנָה כָּפוּל לִשְׁמוֹנָה, שֶׁאָז בָּזֶה יִהְיוּ כָּל
                חוּטִין שֶׁל ד' כְּנָפוֹת <span class="gim-calc"
                                                style="border-bottom: 1px dashed #f0f">רנ"ו</span>
                חוּטִין, רֶמֶז לְכַנְפֵי הַחַיּוֹת וְכָשֵׁר הַדָּבָר לַעֲשׂוֹת כֵּן, כְּמוֹ
                שֶׁכָּתַב הַ"שִׁיּוּרֵי בְּרָכָה" זַ"ל בְּשֵׁם אֶחָד קָדוֹשׁ עַיֵּין שָׁם, וּבְסֵפֶר
                לֵב חַיִּים סִי' פ"ו הֵבִיא כַּמָּה סְפָרִים דְּכָתְבוּ כֵּן, וּלְכָךְ כָּל אָדָם
                יִזָּהֵר לְכַתְּחִילָּה בָּזֶה.
            </p>
            <p>וְנִרְאֶה לִי בְּסִיַּעְתָּא דִּשְׁמַיָּא לַעֲשׂוֹת רֶמֶז בָּזֶה בְּמִסְפַּר "<span
                    class="gim-calc" style="border-bottom: 1px dashed #f0f">מוּבְחָר</span>"
                שֶׁעוֹלֶה <span class="gim-calc" style="border-bottom: 1px dashed #f0f">רנ"ו</span>,
                כְּלוֹמַר דָּבָר זֶה הוּא מִצְוָה מִן הַמוּבְחָר, וְזֶה שֶׁכָּתוּב "<b>רָנּוּ</b>
                לְיַעֲקֹב שִׂמְחָה". וְיָדוּעַ שֶׁצָּרִיךְ לְהַעֲבִיר אַרְבַּע כְּנָפוֹת אֵלּוּ
                שֶׁהֵם רנ"ו עַל גַּבֵּי עֵינָיו בִּשְׁעַת קְרִיאַת שְׁמַע, וְאוֹתִיּוֹת <b>עַיִן</b>
                מְלֵאִים<sup class="reference" id="cite&#95;ref-1">
                    <a1 href="#cite_note-1"><span class="cite-bracket">&#91;</span>1<span
                            class="cite-bracket">&#93;</span></a1>
                </sup> עוֹלִים רנ"ו. רֶמֶז – חוּטִין אֵלּוּ (שֶׁהֵם רנ"ו) יוֹעִילוּ לָעַיִן (שֶׁהוּא
                מִסְפָּר רנ"ו). וְנִמְצָא כָּל כָּנָף הוּא <span class="gim-calc"
                                                                 style="border-bottom: 1px dashed #f0f">ס"ד</span>
                חוּטִין כְּמִנְיַן <span class="gim-calc" style="border-bottom: 1px dashed #f0f">נוֹגַהּ</span>
                – שֶׁבִּזְכוּת זֶה אֲנַחְנוּ מְתַקְּנִין קְלִיפַּת נוֹגַהּ, וְנַעֲבִיר כְּתוֹנֶת
                עוֹר וְיִהְיֶה כְּתוֹנֶת אוֹר מֵאַרְבַּע עוֹלָמוֹת שֶׁהֵם כְּנֶגֶד אַרְבַּע
                כְּנָפוֹת:
</p>
            <div class="mw-heading mw-heading3"><h3 id="יא"><span id=".D7.99.D7.90"></span>יא</h3>
            </div>
            <p>יִזָּהֵר לַעֲשׂוֹת גּוּף הַטַּלִּית וְחוּטִין שֶׁל הַצִּיצִיּוֹת הַכֹּל לָבָן בֵּין
                בְּטַלִּית גָּדוֹל בֵּין בְּטַלִּית קָטָן, רֶמֶז לַדָּבָר "וְהָיוּ הָעֲטֻפִים
                לְלָבָן", וְטַלִּיתוֹת שֶׁיֵּשׁ בָּהֶן צֶבַע מִצְּדָדִין לְנוֹי לֹא אִכְפַּת, כִּי
                הַצֶּבַע הוּא מְעַט מִן הַמְּעַט בְּגוּף הַטַּלִּית דְּרֻבּוֹ לָבָן:
</p>
            <div class="mw-heading mw-heading3"><h3 id="יב"><span id=".D7.99.D7.91"></span>יב</h3>
            </div>
            <p>אַרְבַּע חוּטִין שֶׁל הַצִּיצִית יִתְּנֵם בִּכְנַף הַטַּלִּית תּוֹךְ הַנֶּקֶב, כְּדֵי
                שֶׁיִּהְיוּ שָׁם שְׁמוֹנָה חוּטִין תְּלוּיִים מִכָּאן וּמִכָּאן, וְצָרִיךְ
                שֶׁיִּהְיֶה כָּל חוּט מִשְּׁמוֹנָה אֵלּוּ אָרְכּוֹ י"ב גּוּדָלִים וּמוֹדְדִים
                בַּמָּקוֹם הָרָחָב שֶׁבַּגּוּדָל, וּמַתְחִילִין לִמְדֹּד אוֹתָם מִשְּׂפַת הַכָּנָף
                אַחַר הַקֶּשֶׁר, אֲבָל כָּל מַה שֶׁמֻּנָּח עַל הַכָּנָף, אֵין לִמְדֹּד בִּכְלַל
                הַחֶשְׁבּוֹן שֶׁל י"ב גּוּדָלִים הַנִּזְכָּרִים וְאִם יִרְצֶה לַעֲשׂוֹתָם יוֹתֵר מִן
                י"ב גּוּדָלִים הָרְשׁוּת בְּיָדוֹ, וּבְדִיעֲבַד אִם הֵם פָּחוֹת מי"ב גּוּדָלִים
                כְּשֵׁרִים, וְכָל שֶׁכֵּן אִם הָיָה בָּהֶם תְּחִלָּה שִׁעוּר י"ב אֶלָּא
                דְּנִתְמַעֲטוּ עַל יְדֵי רְחִיצָה שֶׁנִּתְכַּוְּצוּ דִּכְשֵׁרִים בְּדִיעֲבַד:
</p>
            <div class="mw-heading mw-heading3"><h3 id="יג"><span id=".D7.99.D7.92"></span>יג</h3>
            </div>
            <p>אֵלּוּ הי"ב גּוּדָלִים יִזָּהֵר לַעֲשׂוֹתָם אַרְבָּעָה גּוּדָלִים גְּדִיל,
                וּשְׁמוֹנָה גּוּדָלִים עָנָף, וְאִם מוֹסִיף עַל הַגְּדִיל יוֹסִיף גַּם כֵּן
                בְּעָנָף, בְּאֹפֶן שֶׁיְּדַקְדֵּק שֶׁיִּהְיוּ הַצִּיצִיּוֹת שְׁלִישׁ גְּדִיל,
                וּשְׁנֵי שְׁלִישִׁין עָנָף, כִּי יֵשׁ טַעַם בָּזֶה ע"פ הַסּוֹד:
</p>
            <div class="mw-heading mw-heading3"><h3 id="יד"><span id=".D7.99.D7.93"></span>יד</h3>
            </div>
            <p>יִקְשֹׁר רָאשֵׁי כָּל חוּט וְחוּט שֶׁל הַצִּיצִיּוֹת כְּדֵי שֶׁלֹּא יִתְפָּרְדוּ
                מִשְּׁזִירָתָן, כֵּן הֵעִיד רַבֵּנוּ מוֹרֵנוּ הָרַב חַיִּים וִיטַל זַ"ל עַל
                רַבֵּינוּ הָאֲרִ"י זַ"ל שֶׁהָיָה עוֹשֶׂה כֵּן, וְכֵן הֵעִיד מוֹרֵנוּ הָרַב שְׁמוּאֵל
                וִיטַל זַ"ל עַל רַבֵּינוּ מוֹרֵנוּ הָרַב חַיִּים וִיטַל אָבִיו זַ"ל:
</p>
            <div class="mw-heading mw-heading3"><h3 id="טו"><span id=".D7.98.D7.95"></span>טו</h3>
            </div>
            <p>הֵעִיד רַבֵּינוּ מוֹרֵנוּ הָרַב חַיִּים וִיטַל זַ"ל עַל רַבֵּינוּ הָאֲרִ"י זַ"ל
                שֶׁהָיָה נוֹהֵג לַעֲשׂוֹת בְּטַלִּית קָטָן דַּוְקָא שְׁנֵי נְקָבִים סְמוּכִים זֶה
                לָזֶה כְּעֵין נְקֻדַּת צֵרֵ"י בְּכָל כָּנָף מֵאַרְבַּע כְּנָפוֹת, וְהָיָה מוֹצִיא
                חוּטֵי הַצִּיצִית דֶּרֶךְ שְׁנֵי הַנְּקָבִים הָהֵם, בְּאֹפֶן שֶׁיִּהְיוּ שְׁנֵי
                קְצָווֹת חוּטֵי הַצִּיצִית מִתְגַּלִּים בְּצַד אֶחָד הַחִיצוֹן, וְסָבְרָה זוֹ
                הֱבִיאָהּ בְּסֵפֶר הָאָגוּר אַךְ רַבֵּינוּ הָאֲרִ"י זַ"ל לֹא הָיָה עוֹשֶׂה כֵּן
                בְּטַלִּית גָּדוֹל רַק בְּטַלִּית קָטָן, וּמוֹרֵנוּ הָרַב שְׁמוּאֵל וִיטַל זַ"ל
                הֵעִיד עַל אָבִיו מוֹרֵנוּ הָרַב חַיִּים וִיטַל שֶׁלֹּא הָיָה עוֹשֶׂה כֵּן אֲפִלּוּ
                בְּטַלִּית קָטָן, וּבְוַדַּאי רַבֵּינוּ מוֹרֵנוּ הָרַב חַיִּים וִיטַל זַ"ל הֵבִין
                מֵרַבֵּינוּ הָאֲרִ"י זַ"ל שֶׁאֵין דָּבָר זֶה מְעַכֵּב, וְרַק רַבֵּינוּ הָאֲרִ"י זַ"ל
                אַחַר שֶׁנָּהַג בְּכָךְ בְּיַלְדוּתוֹ כְּמִנְהַג הָאַשְׁכְּנַזִּים לֹא שִׁנָּה,
                וּלְכָךְ גַּם רַבֵּינוּ מוֹרֵנוּ הָרַב חַיִּים וִיטַל לֹא שִׁנָּה מִנְהָגוֹ,
                וַאֲנַחְנוּ מִנְהָגֵינוּ לַעֲשׂוֹת נֶקֶב אֶחָד אֲפִלּוּ בְּטַלִּית קָטָן,
                וְשָׁמַעְתִּי שֶׁגַּם אֵצֶל הַחֲסִידִים בִּירוּשָׁלַיִם תִּבָּנֶה וְתִכּוֹנֵן
                הַמִּנְהָג פָּשׁוּט לַעֲשׂוֹת נֶקֶב אֶחָד בֵּין בְּטַלִּית גָּדוֹל בֵּין בְּטַלִּית
                קָטָן וּמִסְּתָמָא כָּךְ הָיָה מִנְהָגוֹ שֶׁל רַבֵּינוּ הָרָשָׁ"שׁ זַ"ל:
</p>
            <div class="mw-heading mw-heading3"><h3 id="טז"><span id=".D7.98.D7.96"></span>טז</h3>
            </div>
            <p>אֵין נָכוֹן לְהַנִּיחַ הַטַּלִּית בְּלֹא קִפּוּל בַּלַּיְלָה, וְאִם שָׁכַח וְלֹא
                קִפְּלוּ וְעָבַר עָלָיו הַלַּיְלָה אָז כְּשֶׁיִּלְבָּשֶׁנּוּ לְמָחָר יְנַעֲרֵנוּ
                תְּחִלָּה וְכַנִּזְכָּר בָּאַחֲרוֹנִים, גַּם כָּתוּב בָּאַחֲרוֹנִים שֶׁכָּל אָדָם
                יְקַפֵּל טַלִּיתוֹ כָּל יוֹם אַחַר תְּפִלָּה בְּיָדוֹ וְלֹא יִתְּנֶנּוּ לַשַּׁמָּשׁ
                לְקַפְּלוֹ דְּקָשֶׁה לְמַזָּל, גַּם יִזָּהֵר כְּשֶׁיַּחֲלֹץ הַטַּלִּית וְכֵן
                הַתְּפִלִּין יַחֲלֹץ בְּיַד שְׂמֹאל שֶׁהִיא יָד כֵּהָה, לְהַרְאוֹת שֶׁקָּשֶׁה עָלָיו
                פְּרִידָתוֹ:
</p>
            <div class="mw-heading mw-heading3"><h3 id="יז"><span id=".D7.99.D7.96"></span>יז</h3>
            </div>
            <p>נָכוֹן לְהִסְתַּכֵּל בַּצִּיצִית, וִיכַוֵּן וִיצַיֵּר בְּמַחְשַׁבְתּוֹ כְּאִלּוּ יֵשׁ
                בָּהֶם חוּט מַרְאֶה תְּכֵלֶת שֶׁהוּא דּוֹמֶה לָרָקִיעַ, מִפְּנֵי דְּאוֹתָהּ הֶאָרָה
                לֹא נִפְסְקָה וּכְמוֹ שֶׁכָּתַב מוֹרֵנוּ הָרַב חַיִּים וִיטַל זַ"ל וְיִמְצָא טוֹב
                בְּכַוָּנָה זוֹ:
</p><p><br>
</p>
<div class="reflist references-small">     
<ol class="references">
    <li id="cite&#95;note-1"><span class="mw-cite-backlink"><b><a1
            href="#cite_ref-1">^</a1></b></span> <span class="reference-text"><small><span
            class="gim-calc"
            style="border-bottom: 1px dashed #f0f">עי"ן יו"ד נו"ן</span></small></span>
</li>
</ol></div>
<!-- 
NewPP limit report
Parsed by mw‐web.eqiad.main‐79d5875b8c‐fpck2
Cached time: 20251208042810
Cache expiry: 2592000
Reduced expiry: false
Complications: [show‐toc]
CPU time usage: 0.046 seconds
Real time usage: 0.091 seconds
Preprocessor visited node count: 267/1000000
Revision size: 27892/2097152 bytes
Post‐expand include size: 2747/2097152 bytes
Template argument size: 381/2097152 bytes
Highest expansion depth: 6/100
Expensive parser function count: 0/500
Unstrip recursion depth: 0/20
Unstrip post‐expand size: 432/5000000 bytes
Lua time usage: 0.008/10.000 seconds
Lua memory usage: 698092/52428800 bytes
Number of Wikibase entities loaded: 0/500
-->
<!--
Transclusion expansion time report (%,ms,calls,template)
100.00%   74.800      1 -total
 44.01%   32.917      1 תבנית:בא&quot;ח_נווט
 27.79%   20.787      1 תבנית:מכפלת_גימטריה
 25.19%   18.840      1 תבנית:ב
 16.94%   12.671      1 תבנית:הערה
  4.00%    2.989     15 תבנית:גמט
  3.24%    2.422      1 תבנית:הערות_שוליים2
  2.43%    1.821      1 תבנית:תוכן_עניינים_שטוח
  1.78%    1.335      1 תבנית:ש
-->

            <!-- Saved in parser cache with key hewikisource:pcache:212163:|#|:idhash:canonical and timestamp 20251208042810 and revision id 2903056. Rendering was triggered because: unknown
             -->
        </div>
    </div>
</div>


<div class="mw-footer-container">


</div>


<div class="mw-portlet mw-portlet-dock-bottom emptyPortlet" id="p-dock-bottom">
    <ul>

    </ul>
</div>

</body>
</html>
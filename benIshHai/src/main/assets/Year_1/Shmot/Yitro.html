<!DOCTYPE html>
<html class="client-nojs" lang="he" dir="rtl">
<head>
<meta charset="UTF-8"/>
</head>
<body class="mediawiki rtl sitedir-rtl mw-hide-empty-elt ns-0 ns-subject mw-editable page-בן_איש_חי_שנה_א_יתרו rootpage-בן_איש_חי_שנה_א_יתרו stable issues-group-B skin-minerva action-view skin--responsive"><div id="mw-mf-viewport">
	<div id="mw-mf-page-center">
		<a1 class="mw-mf-page-center__mask" href="#"></a1>
		</header>
		<main id="content" class="mw-body">
			<div class="banner-container">
			<div id="siteNotice"></div>
			</div>
			
			<div class="pre-content heading-holder">
				<div class="page-heading">
					<h1 id="section_0">בן איש חי שנה א יתרו</h1>
					<div class="tagline"></div>
				</div>
				<nav class="page-actions-menu">
	
</nav>
<!-- version 1.0.2 (change every time you update a partial) -->

				
				
				<div class="minerva__subtitle"></div>
			</div>
			<div id="bodyContent" class="content"><div id="mw-content-text" class="mw-body-content mw-content-rtl" lang="he" dir="rtl"><div class="mw-parser-output"><section class="mf-section-0" id="mf-section-0">

<p><br><b>הלכות שנה ראשונה - פרשת יתרו - הלכות תפילת שמונה עשרה – המשך</b>
</p>
<p>"מזבח אדמה תעשה לי וכו'" <span style="font-size:83%;">(<a1 href="/wiki/%D7%A9%D7%9E%D7%95%D7%AA_%D7%9B_%D7%9B" class="mw-redirect" title="שמות כ כ">שמות כ, כ</a1>)</span>, נראה לי בסיעתא דשמיא אמרו רבותינו ז"ל: מחובר באדמה, שלא יבנהו על גבי עמודים, והטעם מפני שהקרבנות הם לצורך בירור ניצוצות קדושה שנתערבו בדומם, צומח, חי, מדבר, והדומם הוא התחתון שבו מתחיל הבירור, ולכך המזבח שבו נעשית מלאכת הבירור, צריך שיהיה מחובר באדמה שהוא חלק הדומם, ולזה אמר: "וזבחת עליו את עולתיך ואת שלמיך ואת צאנך ואת בקריך" , שזכר ארבעה דברים כנגד ארבע מיני בירור שהם מן הדומם, צומח, חי, מדבר, וכמו שכתב רבינו האר"י ז"ל ב"עץ חיים" דבכללות ההקרבה יש ארבעה חלקים שהם דומם, צומח, חי, מדבר וכנזכר בשער קצור אצילות בריאה יצירה עשיה פרק ב עיין שם, ואמר עוד "בכל המקום אשר אזכיר את שמי", כלומר תעשה המצוה בשלימות המעשה והדבור והכונה והמחשבה ורעותא דליבא שהם כנגד ארבע אותיות שם הוי"ה וקוצו של יו"ד, וזהו "אזכיר את שמי", כלומר שראוי להזכיר עליו את שמי מכח שלימות החמשה הנזכרים שנעשו בו, אז "אבא אליך וברכתיך" שאשפיע לך שפע מן חמשה בחינות של ארבע אותיות הוי"ה וקוצו של יו"ד שהם סוד כתר, חכמה, בינה, תפארת, מלכות: ואמר עוד "ואם מזבח אבנים תעשה לי", רמז בזה על התפלה שבזמן שאין בית המקדש קיים יהיה פיו של אדם במקום מזבח, והתפילות במקום קרבנות וכמו שאמרו רבותינו ז"ל תפילות כנגד תמידין תקנום, וידוע כי האותיות נקראים בספר יצירה בשם "אבנים", כמו שכתוב שלשה אבנים בונים ששה בתים, ארבעה אבנים בונים כ"ד בתים וכו', והתפלות הם אותיות, ולכן הפה שבו בנין התפלות שהוא במקום המזבח קורא אותו "מזבח אבנים", "לא תבנה אתהן גזית" שתוציא האותיות והתיבות שלמים, ולא תבלע את האותיות שבזה אתה חותך האותיות והתיבות לחצאין מכח המהירות, "כי חרבך" זה הלשון "הנפת עליה" שמפיל אותיות מן התיבות, וגם תיבות מן הפסוקים כקמח הדק הנופל ויורד מן הנפה, ובזה "ותחללֶהָ" שיבאו הדברים לידי חילול וכפרנות, כמו שאמרו ידגיש העי"ן כשאומר "בעל גבורות" שלא יבולע ונראה אומר "בל גבורות" חס ושלום, וכן ידגיש האל"ף כשאומר "מאת ה'" שלא יבולע ונשמע כפרנות חס ושלום, וכאלה רבות בדברים שבתפלה הן כשיבולעו האותיות או תיבות דאז באים הדברים לידי חלול:
</p>
</section><h2 class="section-heading" onclick="mfTempOpenSection(1)"><div class="mw-ui-icon mw-ui-icon-element indicator mw-ui-icon-small mw-ui-icon-flush-left"></div><span id="halach"></span><span class="mw-headline" id="הלכות">הלכות</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=2" title='עריכת פסקה: "הלכות"' data-section="2" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h2><section class="mf-section-1 collapsible-block" id="mf-section-1">
<h3 class="in-block"><span id=".D7.90"></span><span class="mw-headline" id="א">א</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=3" title='עריכת פסקה: "א"' data-section="3" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>מאחר שהתפלה היא במקום הקרבן, ופה האדם במקום המזבח שבו מקריב הקרבנות, לכן צריך לכוין בתפלתו כנגד בית המקדש ובית קודש הקדשים, ששם מזבח בנוי ועולה ריח הניחוח לה' דרך בית קדשי הקדשים ששם שער השמים, והיינו אם היה האדם עומד להתפלל בחוץ לארץ יחזיר פניו כנגד ארץ ישראל, שנאמר "ויתפללו אליך דרך ארצם" <span style="font-size:84%">(<a1 href="/wiki/%D7%9E%D7%9C%D7%9B%D7%99%D7%9D_%D7%90_%D7%97" title="מלכים א ח">מלכים א ח</a1>, <a1 href="/wiki/%D7%A7%D7%98%D7%92%D7%95%D7%A8%D7%99%D7%94:%D7%9E%D7%9C%D7%9B%D7%99%D7%9D_%D7%90_%D7%97_%D7%9E%D7%97" title="קטגוריה:מלכים א ח מח">מח</a1>)</span>, ויכוין גם כן כנגד ירושלים ובית המקדש ובית קודש הקדשים, ועומד בארץ ישראל יחזיר פניו כנגד ירושלים ובית המקדש ובית קודש הקדשים, היה עומד בירושלים יחזיר פניו למקדש, נמצאו כל ישראל מתפללים למקום אחד דהיינו בית המקדש ובית קודש הקדשים ששם שער השמים שכל הקרבנות היו עולים לריח ניחוח לה' משם. ולכך גם התפלות שהם דוגמת הקרבנות עולים דרך שם, ולכך נקרא בית המקדש "תלפיות"- תל שכל פיות פונים בו, ומצאתי כתוב עצה טובה להיות לאדם למזכרת שירשום על דף הסידור שלו קודם תפלת העמידה מילות אלו "ירושלים ובית המקדש ובית קודש הקדשים" באותיות גדולות עד כאן, והוא מנהג טוב כי לרוב הטרדות צריך האדם לעשות מזכרת וכמו שאמר הכתוב "הציבי לך ציונים" <span style="font-size:83%;">(<a1 href="/wiki/%D7%99%D7%A8%D7%9E%D7%99%D7%94%D7%95_%D7%9C%D7%90_%D7%9B" class="mw-redirect" title="ירמיהו לא כ">ירמיה לא, כ</a1>)</span>, ואפילו למי שדרכו להתפלל תפלת העמידה בעל פה תועיל לו כי אזהרה שמענו טוב לאדם להתפלל הזמירות וה"יוצר" מתוך הסידור בשביל הכונה, רמז לדבר "אמר עם הספר ישוב מחשבתו" <span style="font-size:83%;">(<a1 href="/wiki/%D7%90%D7%A1%D7%AA%D7%A8_%D7%98_%D7%9B%D7%94" class="mw-redirect" title="אסתר ט כה">אסתר ט, כה</a1>)</span>, ולכן מאחר שתופס הסידור בידו כשקם להתפלל רואה תיבות אלו ויזכור: ואם היה מתפלל בבית הכנסת ששם נודע הצד המכוון כנגד ארץ ישראל שצריך להתפלל כנגדו, אך זה האדם סומא שאינו רואה, או סיבה היה לו ועמד לצד אחר, אף על פי שכבר התחיל להתפלל צריך אדם הרואה אותו להעמידו כנגד צד הראוי, ואף על פי שבזה עוקר רגליו כי עקירת רגליו בלבד לא חשיב הפסק בתפילה, ולא מבעיא אם אותה שעה היו הציבור מתפללין לצד הראוי דאז נראה זה שעומד לצד אחר כאלו חס ושלום מודה לרשות אחר, דודאי צריך מן הדין להחזיר פניו לצד שהציבור מתפללין עליו, אלא אפילו אם לא היו ציבור מתפללין אותה שעה, מכל מקום כיון דעומד בבית הכנסת ששם ניכר הצד הראוי להתפלל מכח עמידת ארון הקודש וההיכל והבימה צריך להחזיר פניו, אבל אם זה מתפלל לבדו בתוך בית שאין בו סימן והיכר ולא היו אחרים מתפללין אותה שעה אין צריך להפסיקו בתוך תפלתו כיון שכבר התחיל, כן העלתי בספרי הק' "מקבציאל" ועיין ,מנחת אהרן" כלל טו אות ב' שהביא דברי ה"טורי זהב" ותשובת "יד אליהו" ומה שכתב הוא על דבר זה: 
</p>
<h3 class="in-block"><span id=".D7.91"></span><span class="mw-headline" id="ב">ב</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=4" title='עריכת פסקה: "ב"' data-section="4" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>אם הולך במדבר ואינו יכול לכוין הרוחות כדי שיחזיר פניו כנגד ארץ ישראל, או שהולך בספינה בים ובנהר מעוקם דפעם נהפכת לדרום פעם למזרח פעם לצפון, הנה זה יעמוד כפי מה שיזדמן לו ויכוין בלבבו דוקא לארץ ישראל וירושלים ובית המקדש ובית קודש הקדשים: 
</p>
<h3 class="in-block"><span id=".D7.92"></span><span class="mw-headline" id="ג">ג</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=5" title='עריכת פסקה: "ג"' data-section="5" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>לא יעמוד על גב מקום גבוה שלושה טפחים אם אינו מוקף שלשה מחיצות, או שאין בו ארבע אמות על ארבע אמות, ומצוה מן המובחר אפילו בפחות משלשה, וצריך לחוש שלא לעמוד על דבר דאפשר שיחליק משום דמטריד שמא יפול, וכל כיוצא בזה ואפילו על לוח שמתנדנד באופן דמטריד ביה, וכן אם לובש קבקא"ב (קבקבי עץ) דמטריד למי שאינו רגיל בו, וכל כיוצא בזה ועיין "חסד לאלפים" ו"מנחת אהרן" כלל טו אות ו ושאר אחרונים ז"ל, וצריך להזהיר את העם באצטבה שיש בבית הכנסת שאין בה ארבע אמות על ארבע אמות, ואין בה מחיצות שלא להתפלל עליה ודבר זה מצוי בבתי כנסיות פה עירנו: 
</p>
<h3 class="in-block"><span id=".D7.93"></span><span class="mw-headline" id="ד">ד</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=6" title='עריכת פסקה: "ד"' data-section="6" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>כתב הלבוש ז"ל <a1 href="/w/index.php?title=%D7%9C%D7%91%D7%95%D7%A9_%D7%90%D7%95%D7%A8%D7%97_%D7%97%D7%99%D7%99%D7%9D_%D7%AA%D7%A8%D7%99%D7%98&amp;action=edit&amp;redlink=1" class="new" title="לבוש אורח חיים תריט (הדף אינו קיים)">בסימן תרי"ט סעיף א'</a1> שלא יעמוד על כרים ויתפלל משום שנראה כמתגאה עיין שם, וראוי להזהר בזה: 
</p>
<h3 class="in-block"><span id=".D7.94"></span><span class="mw-headline" id="ה">ה</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=7" title='עריכת פסקה: "ה"' data-section="7" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>לא יהיה דבר חוצץ בינו לבין הקיר אם אותו דבר גבוה עשרה טפחים ורחבו ארבעה טפחים, אבל דבר קבוע כתיבה וכיוצא אף על פי שאינם קבועים בבנין בקרקע אין חוצצים מפני שהם עשויים לקביעות שם תמיד, וכן אדם אינו חוצץ, ומכל מקום היכא דאפשר טוב שלא יתפלל אחורי שום אדם, ועיין "חסד לאלפים" סימן צ אות טו"ב: 
</p>
<h3 class="in-block"><span id=".D7.95"></span><span class="mw-headline" id="ו">ו</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=8" title='עריכת פסקה: "ו"' data-section="8" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>אסור לישב בתוך ארבע אמות של מתפלל תפילת העמידה בין מלפניו בין מלאחוריו בין מן הצדדים, וחוץ לארבע אמות שרי, ויש אומרים לפניו אסור כמלא עיניו, והמנהג כסברה ראשונה, מיהו אם היושב עוסק בדברים שהם מתקוני התפלות הן בפרשת התמיד והקטורת ואפילו פרק "איזהו מקומן" הן בזמירות הן בקריאת שמע וברכותיה מותר לו לישב, ואף על פי שיש מחמירין בעוסק בקרבנות, ועוד יש מחמירין גם בעוסק בזמירות יש לסמוך בזה על המקילין ושרי גם בעוסק בקרבנות, אבל אם עוסק בתורה לאו, ובשעת הדחק וצרוך גדול יש לסמוך גם על המתירין בעוסק בדברי תורה, לכך אם אין לו מקום לישב חוץ לארבע אמות, או שהוא חולה ואינו יכול לעמוד להתרחק חוץ לארבע אמות מחמת חולשה או סיבה אחרת הכרחית, יש להתיר לעסוק בתורה שלא יהיה יושב ודומם אלא יעסוק בתורה או יקרא איזה מזמורים עד שיסיים זה תפלתו: ואפילו אם זה היושב כבר היה יושב והמתפלל בא בגבולו גם כן צריך לקום אבל אם היה יושב במקום שאינו מקום לתפלה ובא זה בגבולו להתפלל אין צריך לקום משורת הדין ורק איכא בזה מידת חסידות לקום. והנה פה עירנו מזדמן שבאים הקהל שבאים הקהל בשעת מנחה לבית הכלה כדי לעמוד בשבע ברכות שמברכים שם בשעת החופה ויש בני אדם שמתפללין בבית הכנסת ובאים שם ומוצאין הקהל שבאו לבית הכלה מתפללין תפילת העמידה שם, ולא יש מקום להתרחק ומוכרח שישב בצידם סמוך להם ממש ואם יעמוד ולא ישב חושש ליוהרא או סיבה אחרת שמוכרח לישב, הנה זה יש לו תקנה ללמוד בלחש פתיחת אליהו זכור לטוב או איזה מזמורים בעל פה, ולא יהיה יושב ודומם: 
</p>
<h3 class="in-block"><span id=".D7.96"></span><span class="mw-headline" id="ז">ז</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=9" title='עריכת פסקה: "ז"' data-section="9" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>אסור לעבור בתוך ארבע אמות שלפני המתפלל, אבל לאחוריו ולצדדין מותר, ולפי דברי זוהר הקדוש לפניו אסור כמלא עיניו, ולצדדין ולאחוריו אסור תוך ארבע אמות דוקא, ובודאי שצריך להזהר כחומרת זוהר הקדוש, אך בשעת הדחק כגון העובר הולך להתפלל, או לדבר מצוה וצריך למהר, יש לסמוך על סברת מרן ז"ל דלא אסר אלא לפניו תוך ארבע אמות דוקא, ואפילו אם יש מחיצה לפני המתפלל, במקום גבוה עשרה טפחים ורחב ארבעה טפחים, גם כן אסור לעבור לפניו, והשליח ציבור אפילו אינו עומד בתפילת שמונה עשרה אלא עוסק בשאר תיקוני התפילה גם כן אסור לעבור לפניו: ומבואר בספרי האחרונים ז"ל דאפילו אם יש כנגד המתפלל כותל זכוכית, צריך להזהר שלא יעבור לפניו, דאף על גב דכותל הזכוכית מפסיק מכל מקום הוא רואהו ותבטל כונתו:
</p>
<h3 class="in-block"><span id=".D7.97"></span><span class="mw-headline" id="ח">ח</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=10" title='עריכת פסקה: "ח"' data-section="10" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>מי שהשלים תפילתו ואדם אחר עודנו מתפלל לאחריו בתוך ארבע אמות, לא יעשה שלש פסיעות עד שזה ישלים תפלתו, דאם פוסע נמצא הוא עובר כנגד המתפלל, וצריך להזהר אפילו אם זה המתפלל התחיל בתפלת העמידה בסוף התפלה שלו: 
</p>
<h3 class="in-block"><span id=".D7.98"></span><span class="mw-headline" id="ט">ט</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=11" title='עריכת פסקה: "ט"' data-section="11" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>יכוין רגליו זה אצל זה כאלו אינם אלא אחד, ויכוף ראשו מעט שיהיו עיניו למטה, ולא יכוף הרבה. ולבו, יכוין למעלה לשמים, ואם מתפלל בעל פה יעצים עיניו ויניח ידיו על לבו כפותים הימנית על השמאלית, והגודלים יהיו לפנים ועומד כעבד לפני המלך באימה ופחד, ואמרו בזוהר הקדוש מאן דפקח עיניו בצלותיה מקדים עליה מלאך המוות ואינו זוכה לראות אור שכינה בצאת נפשו בעת פטירתו, ואם הוכרח לפתוח עיניו בשביל איזה סיבה הכרחית ישתוק ויפתח עיניו ותכף יסגור עיניו ויחזור לתפילתו, ואף על פי שיותר טוב להתפלל בעינים סגורות מכל מקום אם יודע בעצמו שיש לו כונת הלב יותר בהיותו מתפלל מתוך הסידור- מתפלל מתוך הספר ורק יזהר שלא יסתכל חוץ מן הספר שבידו אפילו כל דהו, וגם יזהר כשעושה השתחויה לסגור עיניו אף על פי שהספר בידו, אבל בתפלה של מיושב מתחיל פרשת העקידה עד תפלת העמידה ודאי עדיף טפי מתוך הספר בעבור הכונה, וגם כדי שלא יבלע וישמיט תיבות או אותיות, וגם בתפילות דמיושב יזהר שלא יסמוך לאחוריו ולא לצדדין ולא יפשוט רגליו ולא ירכיבם זה על גבי זה, אלא ישב באימה וכבוד וכנזכר באחרונים ז"ל:
</p>
<h3 class="in-block"><span id=".D7.99"></span><span class="mw-headline" id="י">י</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=12" title='עריכת פסקה: "י"' data-section="12" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>החולה אם אי אפשר לו להתפלל מעומד מותר להתפלל על ידי סמיכה, ואם גם זה לא אפשר לו יתפלל מיושב, ואפילו שוכב על צידו כדי שלא לבטל תפלה אפילו בחליו, וה' יסעדנו על ערש דוי: 
</p>
<h3 class="in-block"><span id=".D7.99.D7.90"></span><span class="mw-headline" id="יא">יא</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=13" title='עריכת פסקה: "יא"' data-section="13" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>כל אדם שהוא בריא אסור לסמוך עצמו בתפלת העמידה לכותל או לדבר אחר, והשליח ציבור ושאר בני אדם שדרכם להתפלל אצל התיבה, ישימו לבבם על עמידתם בעת תפלת העמידה שלא יהיו נסמכים בתיבה, כי יש נסמכים ולאו אדעתייהו: 
</p>
<h3 class="in-block"><span id=".D7.99.D7.91"></span><span class="mw-headline" id="יב">יב</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=14" title='עריכת פסקה: "יב"' data-section="14" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>כשהוא מתפלל תפלת העמידה לא יאחז בידו לא תפילין ולא ספר סתום שאינו מתפלל בו, ולא שום דבר שאם יפול מידו יקשה עליו, מפני שלבו יהיה טרוד בעבורם, וכן נמי לא יתפלל במקום שיש דבר שמבטל כונתו כגון קול, דברים וכדומה, ויש מחמירים שלא יתפלל בבתי עינים אם הם רפויים דלבו טרוד בהם שלא יפולו, ועיין "פרי האדמה" חלק א דף ט"ו עמוד ד. וצריך להזהר בזה: 
</p>
<h3 class="in-block"><span id=".D7.99.D7.92"></span><span class="mw-headline" id="יג">יג</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=15" title='עריכת פסקה: "יג"' data-section="15" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>המתפלל מתוך סידור ונפל מידו ואינו יכול לכוין בלעדו, מותר להגביהו אחר סיום הברכה, וכן אם עקצו פרעוש או כינה ואינו יכול לסבול שהוא מתבלבל בעבור זאת ימשמש בבגדיו כדי להסירם, אבל לא יסירם בידו, ואם יש תינוק מטרידו או בני אדם מדברים מטרידים אותו, מותר לעשות תנועה בקול דוקא בלתי דיבור כדי להשתיקם, ויעשנה אחר גמר הברכה: 
</p>
<h3 class="in-block"><span id=".D7.99.D7.93"></span><span class="mw-headline" id="יד">יד</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=16" title='עריכת פסקה: "יד"' data-section="16" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>אסור להתפלל נגד מראה, אפילו עיניו סגורות דמחזי כמשתחוה לבבואה שלו, ואם יש ציורים בכותל או בבגדים הפרושים כנגדו, אם הם בולטות אסור להתפלל כנגדן אפילו בעיניו סגורות ואם אין בולטות מותר להתפלל כנגדן בעיניו סגורות: 
</p>
<h3 class="in-block"><span id=".D7.98.D7.95"></span><span class="mw-headline" id="טו">טו</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=17" title='עריכת פסקה: "טו"' data-section="17" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>לא יעמוד להתפלל בלי בגד עליון שלובשין על החלוק, או בלא אזור, או בלא מכסה העליון של הראש שקורין "פיס" (מגבעת) אף על פי שלובש מכסה הדק שקורין "ערקג'ין" (כיפה), זה הכלל כל שבאותו מקום מקפידים לבלתי יעמדו לפני גדולים בחסרון מלבושים אלו וכיוצא בהן, אסור לו לעמוד לפני מלך הכבוד בתפלה, וצריך להזהר בזה אנשי עירינו שיש רבים מתפלים ערבית ביחיד בביתם וגם בימות הקיץ פושטים בגדים עליונים מחמת החום כשבאים לביתם תיכף, שצריכין להזהר בזה בעת תפלה, ודרך החכמים שאין מתפללים אלא כשהם עטופים בגלימא הוא בגד העליון שהאדם לובש כשהולך בשוק וברחובות, משום "הכון לקראת אלהיך ישראל" (עמוס ד, יב), וראוי לכל אדם להתנהג בכך אפילו הוא הדיוט: 
</p>
<h3 class="in-block"><span id=".D7.98.D7.96"></span><span class="mw-headline" id="טז">טז</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=18" title='עריכת פסקה: "טז"' data-section="18" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>קודם שיתפלל יסיר כיחו וניעו וצואת החוטם על ידי בגד וכל דבר הטורדו, ואסור לרוק בהיותו מתפלל תפלת העמידה, ואם מוכרח לרוק משום דמטריד יבליע הרוק במטפחת שבחיקו או בכסותו, ולא יבליע הרוק אלא עד שישתוק כדי הילוך ארבע אמות וכל שכן כשהוא היה מזכיר את השם, ולא יגהק לרצונו והוא מה שקורין בערבי "קחה" (שיעול יבש) כי אם מתוך אונס דוקא, וכן לא יפהק לרצונו והוא מה שקורין בערבי "תתאווב" (פיהוק של תרדמה), ואם הוכרח לפהק שלא היה יכול למנוע עצמו, אז ישתוק ויניח ידיו על פיו שלא תתראה פתיחתו, ואף על פי שעומד לבדו ואין שם אדם רואהו: 
</p>
<h3 class="in-block"><span id=".D7.99.D7.96"></span><span class="mw-headline" id="יז">יז</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=19" title='עריכת פסקה: "יז"' data-section="19" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>אם מתפלל בסידור שאין תפלת העמידה שלימה בו במקום אחד אלא צריך להתפלל בו משתי מקומות, לא יהפך בדפים בתפילתו, אלא יציין מקום השני קודם התפילה בדבר אחר כדי שיתפלל מתוכו בלתי חיפוש, וטהור ידים יוסיף אומץ ליטול ידיו במים קודם תפלה ולא יעבור, ושמש בית הכנסת צריך להשגיח בדבר זה להכין אצל פתח בית הכנסת כלים מלאים מים כדי שהקהל יטלו ידיהם כשבאים לעת מנחה מן השוק לבית הכנסת, אבל בשחרית כל אדם נוטל בביתו ובא: 
</p>
<h3 class="in-block"><span id=".D7.99.D7.97"></span><span class="mw-headline" id="יח">יח</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=20" title='עריכת פסקה: "יח"' data-section="20" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>אסור לאכול ולשתות קודם תפלת שחרית, ואפילו במים בלבד יש להחמיר אם לא משום ישוב הדעת, וכן אם מוכרח לשתות משקה סמים של רפואה שרי, וכיון שהגיע זמן תפלה אסור לעסוק בצרכיו עד שיתפלל: 
</p>
<h3 class="in-block"><span id=".D7.99.D7.98"></span><span class="mw-headline" id="יט">יט</span><span class="mw-editsection"><a1 href="/w/index.php?title=%D7%91%D7%9F_%D7%90%D7%99%D7%A9_%D7%97%D7%99_%D7%A9%D7%A0%D7%94_%D7%90_%D7%99%D7%AA%D7%A8%D7%95&amp;action=edit&amp;section=21" title='עריכת פסקה: "יט"' data-section="21" class="mw-ui-icon mw-ui-icon-element mw-ui-icon-wikimedia-edit-base20 edit-page mw-ui-icon-flush-right"></a1></span></h3>
<p>מי שהיה בשדה והגיע זמן תפלה דמוכרח להתפלל שם, ישתדל להתפלל במקום צנוע דהיינו בין האילנות היכא דאפשר, ואם יש שם מקום מוקף מחיצות יכנס להתפלל שם, ובלבד שיהיה המקום נקי דמאחר שהוא מוקף מחיצות אף על פי שאין שם תקרה חשיב מקום צנוע, ומה דאסור להתפלל בבקתא הוא משום דאין שם מחיצות כלל, ועיין "ברכי יוסף" ז"ל מה שכתב בשם הרב "בתי כהונה" ז"ל ועיין "מנחת אהרן" כלל ט"ו אות ח עיין שם, ופה עירנו יע"א המנהג להתפלל בקיץ רוב הציבור במקום שאין בו תקרה, ויש בתי כנסיות מתפללים רוב ימות השנה על גג בית הכנסת כמה כיתות:
</p>
<!-- 
NewPP limit report
Parsed by mw1271
Cached time: 20210627071047
Cache expiry: 1814400
Reduced expiry: false
Complications: []
CPU time usage: 0.092 seconds
Real time usage: 0.117 seconds
Preprocessor visited node count: 630/1000000
Post‐expand include size: 2262/2097152 bytes
Template argument size: 605/2097152 bytes
Highest expansion depth: 12/40
Expensive parser function count: 3/500
Unstrip recursion depth: 0/20
Unstrip post‐expand size: 0/5000000 bytes
Lua time usage: 0.008/10.000 seconds
Lua memory usage: 650861/52428800 bytes
Number of Wikibase entities loaded: 0/400
-->
<!--
Transclusion expansion time report (%,ms,calls,template)
100.00%   90.618      1 -total
 46.56%   42.191      3 תבנית:ממ
 44.14%   39.996      1 תבנית:הפניה_לפסוקים
 29.61%   26.834      3 תבנית:קטן
 25.87%   23.447      3 תבנית:גודל
  8.56%    7.753      1 תבנית:בן_איש_חי_נווט
  7.97%    7.218      3 תבנית:מ&quot;מ/ספר
  4.06%    3.682      1 תבנית:ש
  4.00%    3.621      3 תבנית:מ&quot;מ/דףמוצג
  3.95%    3.581      3 תבנית:מ&quot;מ/דףמקושר
-->

<!-- Saved in parser cache with key hewikisource:pcache:idhash:212139-0!canonical!responsiveimages=0 and timestamp 20210627071047 and revision id 810760. Serialized with JSON.
 -->
</section></div></div></div>
</div>
			
		</main>
		</footer>
	</div>
</div>
<div class="mw-notification-area" data-mw="interface"></div>
<!-- v:8.3.1 -->




</body></html>